
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en">
  <head>

    <meta http-equiv="Content-Type" content="text/html; charset=utf-8" />

    <title>Nail Chiodo: III
 (Lucus Feroniae II)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" type="text/css" href="http://yui.yahooapis.com/2.6.0/build/reset/reset-min.css" />
    <link rel="stylesheet" type="text/css" media="screen,projection,print" href="/media/styles/semantic.css" />
    <link rel="stylesheet" type="text/css" media="print" href="/media/styles/print.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae-ii/"><p>Lucus Feroniae&nbsp;<span class="caps">II</span></p>
</a></li>
<li>
  <ul class="poems">

    <li><a href="1"><span class="caps">I</span></a></li>

    <li><a href="2"><span class="caps">II</span></a></li>

    <li class="current"><a href="3"><span class="caps">III</span></a></li>

    <li><a href="4"><span class="caps">IV</span></a></li>

    <li><a href="5"><span class="caps">V</span></a></li>

    <li><a href="vi"><span class="caps">VI</span></a></li>

  </ul>
</li>

</ul>





<h2 class="book"><a href="/verse/lucus-feroniae-ii/">Lucus Feroniae&nbsp;<span class="caps">II</span></a></h2>


<!-- Original version -->
<div class="translation">traduzione da <a href="?lang=en"><span class="caps">III</span></a> (<abbr title="en">English</abbr>)</div>


<div id="text">


<h1><span class="caps">III</span></h1>



<p>Sono grandemente indebitato <br />
con entrambi quegli uomini, <br />
per le adiuvanti mani che mi tesero <br />
nei momenti critici della mia carriera <br />
di scrittore, che a loro deve, e non poco, <br />
se non è stata infedele agli iniziali&nbsp;propositi.    </p>

<p>Diventare uno scrittore <br />
non fu la mia inclinazione originaria: <br />
il dominio più fisico, tangibile, delle arti visive <br />
colpì la mia fantasia sin da quando, <br />
a sei anni, ebbi la fortuna di partecipare <br />
a un gioco per ragazzi al St. Louis Art Museum. <br />
Mostrare opere d’arte ai bambini <br />
non gliele farà vedere: si deve trovare il modo <br />
di aprire i loro occhi a ciò che si trovano dinanzi, <br />
guidandone le menti verso le cose <br />
senza interferire – rovinando la sorpresa – <br />
con le loro reazioni. Il gioco in questione <br />
ci riuscì, consentendo ai cuccioli <br />
di camminare (non di correre!) <br />
tanto velocemente quanto potevano <br />
nelle immense, innumerevoli stanze e sale <br />
del grande palazzo in stile Beaux Arts, <br />
al cui ingresso, per far riconoscere gli originali <br />
appesi alle pareti, si distribuivano cartoline. <br />
Mentre si faceva a gara per essere i primi a finire, <br />
come si diventava intimi di alcune di quelle&nbsp;opere!    </p>

<p>A dieci anni, sapevo riconoscere a prima vista <br />
lo stile di decine d’artisti del passato e del presente, <br />
e avevo già cominciato la mia personale discesa <br />
agli Inferi del Plagiario – come fa un artista <br />
in via di maturazione –, rubando a un mio pari <br />
un’idea che credevo incomparabile. <br />
Lo restituisco adesso – quel mostro ideale, <br />
perfetto, senza cuciture, insieme spaventoso <br />
e amichevole – al suo creatore, ovunque si trovi, <br />
qualunque cosa sia stata di lui, infine, <br />
dopo quasi mezzo secolo, in una forma <br />
che è da sentire più che da vedere: <br />
che io possa così pagare il mio debito <br />
ed estingere il suo&nbsp;credito.    </p>

<p>Senza dubbio, a porre i fondamenti <br />
dell’estetica individuale sono le forme <br />
che s’impara ad amare da giovani; <br />
per questo, le successive scoperte <br />
non riescono quasi mai a commuovere, <br />
neanche lontanamente, in egual misura. <br />
Un artista non deve farsi influenzare troppo <br />
dagli altri, se vuol salvaguardare, in ciò che a lui <br />
o lei, è capitato, una certa dose di originalità. <br />
Da qui l’importanza, specialmente per la mia <br />
e le successive generazioni d’artisti <br />
cresciuti in tempi d’esorbitante informazione, <br />
di una salutare dose d’<em>ignoranza</em> <br />
riguardo al mondo che li circonda, anche <br />
se la sua natura dovrebbe essere stabilita <br />
prima dell’overdose&nbsp;d’ognuno.    </p>

<p>Dunque, diciamo che fu per ignoranza <br />
dei meriti dell’attuale arte contemporanea <br />
– Pop, Op, Oltre-il-top, stiamo parlando <br />
dei tardi anni Sessanta, secondo il fuso orario <br />
del Midwest –, e non per una presa di posizione <br />
che potrebbe alimentare una polemica <br />
(<em>de gustibus non est disputandum</em>), <br />
che misi da parte pennelli e cavalletto. <br />
A quel tempo, ero ancora lontano <br />
dall’immaginare di diventare scrittore <br />
di qualcosa che non fosse una sceneggiatura, <br />
per scrivere la quale si può anche essere <br />
quasi illetterati; solo due decadi dopo <br />
cominciai a sospettare d’aver bisogno d’aiuto <br />
per grammatica e sintassi, <br />
in seguito al benevolo silenzio <br />
con cui parte dei miei lettori <br />
aveva accolto il primo manoscritto: <br />
dieci pagine a cui avevo lavorato <br />
per quasi altrettanti anni, <br />
e che rappresentavano il nòcciolo <br />
dei miei supremi-e-maturi <br />
poetico-filosofici assunti. <br />
Un po’ come dire: <br />
«Aveva delle buone&nbsp;intenzioni».    </p>

<p>Per fortuna, Michael <br />
è tanto buon fabbro quanto si può esserlo, <br />
il miglior maestro artigiano <br />
da cui un novizio potesse sperare <br />
di veder porre sull’incudine <br />
i propri abbozzi—un vero fratello, <br />
che rapidamente batté col martello <br />
ciò che di maldestro era nei versi. <br />
A quel lavoro e a quelli successivi <br />
Aldo scrisse dei commenti che dimostravano <br />
come avesse, almeno lui, <br />
compreso a cosa tendevo— <br />
di gran lunga il più liberatorio atto d’affetto <br />
e gentilezza di cui avrò mai bisogno, <br />
toccando legno. Grazie, anzitutto, <br />
a questi due fidati amici, <br />
fui capace di proseguire nel mio tentativo <br />
di provvedere una cornice poetico-filosofica <br />
entro la quale le solitarie voci <br />
degli sparsi effettivi dell’esercito regolare <br />
di detective cantanti <br />
potessero di nuovo armonizzarsi <br />
come quando le loro madri li misero al&nbsp;mondo.    </p>

<p>Naturalmente, almeno in parte, <br />
sto scherzando. L’interazione <br />
tra chi pratica l’arte poetica e i filosofi, <br />
tra chi produce quegli oggetti linguistici <br />
straordinariamente significativi <br />
e gli amanti della conoscenza, <br />
ha dato molti frutti che pochi han còlto. <br />
Quel che ho fatto, dice Aldo, <br />
è mettere una trappola in cui i lettori <br />
inavvertitamente metton piede: pensi <br />
sia sterco, e te lo trovi incrostato alle scarpe. <br />
Benché per me non sia mai stato uno scopo <br />
intrappolare chicchessia in qualcosa <br />
di meno tenero dell’amorosa sollecitudine, <br />
lui fa bene ad avvisarli <br />
che la loro abituale astuzia <br />
potrebbe farne cadere di colpo la maschera, <br />
qualora dei comodi dubbi <br />
si volgessero nei loro&nbsp;opposti.    </p>

<p>Aggiungere, come sto facendo, <br />
costrizioni prosodiche al ritmo della prosa, <br />
fa aumentare la pressione <br />
nella camera di combustione <br />
dell’espressione creativa, <br />
a tal punto che solo le proposizioni <br />
che si cimentano con verità <br />
sia logiche che empiriche <br />
possono sfuggirvi, in una forma che fonde <br />
in un plasma omogeneo poesia e filosofia. <br />
La struttura «si amplia da sé», <br />
come direbbe Rorty, e un giorno o l’altro <br />
potrebbe includere un’intera scuola di canto <br />
le cui canzoni risonerebbero <br />
da una parte all’altra <br />
di già inviolabili abissi. <br />
Voi sosterrete <br />
che solo la più sfrenata immaginazione <br />
confonderebbe con la realtà un tale pensiero; <br />
eppure il discorso sembra intrecciarsi <br />
con quelle “operazioni di puntamento” <br />
che gli consentono di centrare il bersaglio, <br />
per indirizzarsi direttamente alla gente <br />
e affrontare molti argomenti <br />
non diversamente da un’arringa, <br />
tenendo sempre una prospettiva elevata <br />
che gl’impedisca di cadere <br />
nella volgarità dell’invettiva. <br />
In questo senso, appare squisitamente adatto <br />
a sfiorare con estrema leggerezza <br />
i temi più scabrosi, come si posano gli uccelli <br />
sulla cima degli alberi, <br />
e a venir consegnato alla carta <br />
nell’inchiostro rosso degli&nbsp;ambasciatori.    </p>


</div>




<div id="next">
  <h3><a href="4"><span class="caps">IV</span> ›</a></h3>
</div>






    <script type="text/javascript" src="http://ajax.googleapis.com/ajax/libs/jquery/1.4.1/jquery.min.js"></script>
    <script type="text/javascript" src="/media/scripts/default.js"></script>


    <script src="http://www.google-analytics.com/urchin.js" type="text/javascript"></script>
    <script type="text/javascript">_uacct = "UA-1809956-2"; urchinTracker();</script>




  </body>

</html>
