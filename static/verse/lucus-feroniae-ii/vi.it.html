<!DOCTYPE html>
<html>
  <head>
    <title>Nail Chiodo: VI
 (Lucus Feroniae II)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae-ii/"><p>Lucus Feroniae&nbsp;<span class="caps">II</span></p>
</a></li>
<li>
  <ul class="poems">

    <li><a href="1"><span class="caps">I</span></a></li>

    <li><a href="2"><span class="caps">II</span></a></li>

    <li><a href="3"><span class="caps">III</span></a></li>

    <li><a href="4"><span class="caps">IV</span></a></li>

    <li><a href="5"><span class="caps">V</span></a></li>

    <li class="current"><a href="vi"><span class="caps">VI</span></a></li>

  </ul>
</li>

</ul>





<h2 class="book"><a href="/verse/lucus-feroniae-ii/">Lucus Feroniae&nbsp;<span class="caps">II</span></a></h2>


<!-- Original version -->
<div class="translation">traduzione da <a href="?lang=en"><span class="caps">VI</span></a> (<abbr title="en">English</abbr>)</div>


<div id="text">


<h1><span class="caps">VI</span></h1>



<p>Essendo ormai un poeta di professione, <br />
cioè uno che vive della propria esistenza, <br />
non posso dirmi del tutto d’accordo <br />
con la beffarda <em>boutade</em> d’Andrej Gromyko <br />
(proferita a un biografo che la credette <br />
una dichiarazione di facciata): «Non ho <br />
alcun interesse per la mia vita personale». <br />
Eppure, quando faccio poesia, sento <br />
di dover scrutare oltre il mio ombelico <br />
per vedermi anche “antropologicamente”. <br />
È affascinante scoprire <br />
che le più intime convinzioni <br />
riguardo a ciò che è giusto e sbagliato, <br />
e la miriade di tratti ideologici della gente, <br />
son dovuti al modo in cui autorità, beni, <br />
geni e priorità affettive sono stati ripartiti <br />
e trasmessi entro le famiglie, i gruppi etnici, <br />
una parte del paese, un lato della via. <br />
Quante menti affamate – per non dir <br />
morte di fame – sarebbero contente <br />
se si spiegasse loro come mai gli altri <br />
possono essere così intrattabili, <br />
se tutti gli uomini sono fratelli?! <br />
Si potrebbe andar oltre, e dire – in mancanza <br />
di tale spiegazione – che molta brava gente <br />
soffrirà di disorientamento, sperpererà <br />
l’energia vitale, cadrà nella trappola <br />
del nemico interno, che porta a esaurimento: <br />
“Il sonno della ragione genera&nbsp;mostri”.    </p>

<p>Quelli di noi che sono nati <br />
in famiglie egualitarie, in cui <br />
si accetta totalmente la parità dei diritti ereditari, <br />
tendono a considerare banali le distinzioni <br />
– tra fratelli e sorelle, più giovani e più vecchi – <br />
che i sistemi che favoriscono la primogenitura, <br />
o altri discordanti sforzi <br />
per mantenere indiviso il patrimonio, <br />
eternano in molte regioni del pianeta. <br />
Persino le famiglie in cui sono i testamenti <br />
a stabilire chi infine debba ricevere, e cosa <br />
– quelle a cosiddetta struttura nucleare assoluta – <br />
offendono il nostro senso della giustizia, <br />
il convincimento che una completa attenzione <br />
e il patrimonio comune debbano essere <br />
equamente distribuiti, poco importa <br />
se qualcuno viene imbrogliato, di tanto in tanto. <br />
Infatti, quando i genitori non si prodigano <br />
a garantire che nessuno dei figli <br />
si senta abbandonato a casa sua, cresce in loro, <br />
nel migliore dei casi, indifferenza, <br />
e risentimento nel peggiore: <br />
ovunque i bambini ricevono <br />
di più o di meno di quanto gli spetta <br />
della torta fatta in casa, ci troviamo a osservare <br />
i più ampi effetti sociali di tali&nbsp;sentimenti.    </p>

<p>Anche le varie forme che il potere assume <br />
(per lo sgomento dei liberali di tutte le marche) <br />
non sono che altrettante proiezioni <br />
d’un originario modello di comportamento <br />
temuto o riverito fra le mura domestiche. <br />
Basta guardare in fondo al corridoio <br />
per vedere l’antitipo vivente di Dio Padre, <br />
l’autoritario o paternalistico emblema <br />
della medesima variante di famiglia. <br />
Freud l’ha illustrato ne <em>L’avvenire di un’illusione</em>, <br />
ma l’idea generale che i legami di famiglia <br />
– tra genitori e figli, mogli e mariti – siano <br />
alla base d’ogni politico o religioso effondersi, <br />
è un messaggio che viaggia in bottiglia <br />
almeno dai tempi di Confucio e Aristotele: <br />
una teoria impraticabile, proprio in quanto <br />
finora inconfutabile, se non altro perché <br />
l’analisi comparativa dei dati provenienti <br />
dalle diverse aree e regioni del pianeta <br />
era, fino a poco tempo fa, impossibile. <br />
Ora, invece, possiamo spiegare <br />
eventi e fenomeni storici <br />
in modi prima d’ora <a class="footnoteReference" id="fnref-inimmaginabili" href="#fn-inimmaginabili">inimmaginabili</a>.  </p>

<p>Si consideri, ad esempio, <br />
la mentalità comunista: senza farsi complici <br />
degli imperdonabili abusi e crimini <br />
commessi in suo nome, si deve ammettere <br />
che colpevoli sono tanto i loro autori <br />
quanto la struttura esogamica delle loro famiglie, <br />
il tribunale segreto dell’inconscio <br />
dietro le dottrina della Stato. <br />
L’analisi incrociata dei dati <br />
rivela che il comunismo poté affermarsi <br />
non perché quello dello Zar fosse l’anello più debole <br />
della catena di regimi dei paesi capitalisti, <br />
il più improvvisato, ma piuttosto <br />
perché in Russia le questioni familiari <br />
erano divenute così ansiogene e complesse <br />
che la gente colse l’occasione di creare <br />
un sistema più universale, adatto non solo <br />
a sostituire la famiglia, ma a distruggerla. <br />
Quando fece il gioco delle tre carte <br />
alla Stazione Finlandia, Lenin reclamò la paternità <br />
dei nuovi affiliati, della centralizzata <br />
confraternita dei Soviet, che non poteva <br />
mantenere ogni promessa, però <br />
mandò ai clan contadini un bacio&nbsp;d’addio.    </p>

<p>Ma la distruzione del sistema parentale locale <br />
non poté estendersi ai valori che lo sostenevano: <br />
la libertà, una volta ottenuta, venne vista <br />
come anarchia, qualcosa d’ansiogeno <br />
invece che di piacevole; il partito unico <br />
sostituì, misura per misura, ogni gerarchia <br />
familiare; per quanto era possibile, <br />
le sue cellule riprodussero fedelmente <br />
le soffocanti,  intollerabili condizioni di vita <br />
d’un tempo. L’autorità paternalistica fu ristabilita <br />
ad ogni livello: alla base, il segretario della cellula, <br />
che s’intrometteva nella vita privata <br />
delle giovani coppie; al vertice, i grandi patriarchi <br />
che si susseguivano come il sinistro, infallibile <br />
tic-toc d’un grande orologio storico del nonno – <br />
il dinamico, loquace e violento padre fondatore; <br />
il suo sadico successore; l’istrionico e allegro <br />
battipugno battiscarpa, che ammise gli eccessi <br />
del predecessore; e il senescente per eccellenza, <br />
che portò al suo limite naturale <br />
la metafora della famiglia politica&nbsp;russa.    </p>

<p>Il comunismo riuscì a mettere radici <br />
<a class="footnoteReference" id="fnref-paese" href="#fn-paese">in ogni paese</a> in cui sorgevano i medesimi conflitti <br />
tra parenti costretti a vivere sotto lo stesso tetto. <br />
Invece, non poté farlo dove il tabù dell’incesto <br />
è meno drammatico, e i cugini trasversali <br />
o paralleli sono autorizzati, se non incoraggiati, <br />
a sposarsi: caso molto frequente tra gli Arabi <br />
e in tutto <a class="footnoteReference" id="fnref-musulmano" href="#fn-musulmano">il mondo musulmano</a>, ove il rituale <br />
più d’ogni altro ansiogeno – le nozze <br />
con uno straniero, il cui complesso ruolo <br />
è tutto da vedersi – è considerato tanto imperfetto <br />
da portare a conflitti evitabili. Lì, quasi sempre, <br />
mariti e mogli son anche cugini, suoceri e suocere <br />
anche zii e zie, e i nipoti e le nipoti futuri sposi, <br />
forse, dei loro figli. Lì una sorella che si sposa <br />
non dovrà andare a vivere fra stranieri, <br />
non rischierà abusi o bimbe uccise nella culla, <br />
cosicché un giorno non avran bisogno <br />
d’una dote (come nel suo caso!). <br />
Quando i legami fraterni sono <br />
persino più importanti di quelli con il padre, <br />
la famiglia è ancora onnipotente, ma i padri <br />
rinunciano al comando mentre i fratelli <br />
chiedono lumi alle usanze. In tale contesto, <br />
l’impulso parricida è disattivato, <br />
e l’ateismo diviene&nbsp;inconcepibile.    </p>

<p>Il marxismo-leninismo non è riuscito <br />
a convertire neanche <a class="footnoteReference" id="fnref-nazioni" href="#fn-nazioni">popoli e&nbsp;nazioni</a>    </p>

<p>inclini a preferire ideologie politiche <br />
antiegualitarie e antiuniversalistiche, <br />
più conformi alla loro mentalità etnocentrica <br />
e alle particolari caratteristiche <br />
del loro sistema parentale. Anzitutto, <br />
e soprattutto, l’atavica convinzione <br />
che è della massima importanza <br />
rendere sicuro il patrimonio familiare <br />
trasmettendolo a un solo figlio, tenuto <br />
a obbedire al padre e ad attenersi al progetto <br />
di conservare, possibilmente <em>ad infinitum</em>, <br />
la capsula temporale genetica: <br />
una macchinazione quanto mai&nbsp;nevrotica!    </p>

<p>Naturalmente, le donne hanno un ruolo centrale <br />
in questo psicodramma: vi entrano come eredi <br />
<em>pro tempore</em> quando i genitori non riescono <br />
a generare un maschio abbastanza sano; <br />
e, cosa più importante, garantiscono <br />
l’autenticità dei legami di sangue <br />
all’interno dell’etnia (<em>mater sempre certa est, <br />
pater numquam</em>) e trasmettono alla progenie <br />
i meccanismi psicologici <br />
che sono alla base del rispetto per l’autorità: <br />
ne derivano le rigide norme di comportamento <br />
che le strutture verticali padre-figlio <br />
han saputo trasmettere attraverso i&nbsp;millenni.    </p>

<p>Impossibile sfuggire all’impulso di sorridere <br />
– o piangere, dipende da come ci si dispera – <br />
vedendo l’elenco dei popoli che sostengono <br />
tale autoritaria ineguaglianza in quest’àmbito; <br />
lo si legge come un elenco d’incubi etnici <br />
di cui si sarà sentito parlare nei notiziari, <br />
se non vi si è assistito direttamente in quei feudi. <br />
Con poche eccezioni, i loro nomi evocano <br />
pretese di superiorità, autonomia o neutralità, <br />
gli elementi di una tassonomia del disprezzo <br />
o dell’indifferenza, che spesso è la stessa cosa. <br />
Eppure, il narcisismo culturale di questi gruppi <br />
sembra intenzionato a divertirci, poiché <br />
di per sé è abbastanza inoffensivo <br />
e – se preso in piccole dosi –&nbsp;pittoresco.    </p>

<div class="footnotes">
<hr />
<ol>
<li id="fn-inimmaginabili">
<p>Per un’esposizione completa della nuova teoria, si veda Emmanuel Todd, La troisième planète, structures familiales et systèmes idéologiques, Editions du Seuil, Paris, 1983.&nbsp;<a href="#fnref-inimmaginabili" class="footnoteBackLink" title="Jump back to footnote 1 in the text.">&#8617;</a></p>
</li>

<li id="fn-paese">
<p>Cina, Vietnam, Cuba, Jugoslavia, Slovacchia, Bulgaria, Ungheria, Finlandia, Albania, Italia centrale, India del Nord.&nbsp;<a href="#fnref-paese" class="footnoteBackLink" title="Jump back to footnote 2 in the text.">&#8617;</a></p>
</li>

<li id="fn-musulmano">
<p>Arabi e berberi del Nord Africa, in Turchia, Iran, Afghanistan, Pakistan, Azerbaijan, Turkmenistan, Uzbekistan, Tagikistan. Il marxismo-leninismo si è invece infiltrato facilmente in Albania, Kazakistan e parte della Bosnia, che sono musulmani ma hanno un sistema parentale esogamico.  Anche la famiglia anomica malese e indonesiana e il nucleo famigliare sudanese ed etiope hanno visto svilupparsi dei movimenti marxisti in gruppi sociali ufficialmente musulmani.&nbsp;<a href="#fnref-musulmano" class="footnoteBackLink" title="Jump back to footnote 3 in the text.">&#8617;</a></p>
</li>

<li id="fn-nazioni">
<p>Germania, Austria, Svezia, Norvegia settentrionale, Belgio, Boemia, Scozia, Irlanda, regioni periferiche della Francia, Spagna settentrionale, Portogallo settentrionale, Canada francofono, Giappone, Corea, ebrei, Rom.&nbsp;<a href="#fnref-nazioni" class="footnoteBackLink" title="Jump back to footnote 4 in the text.">&#8617;</a></p>
</li>
</ol>
</div>


</div>




    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
