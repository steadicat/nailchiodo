<!DOCTYPE html>
<html>
  <head>
    <title>Nail Chiodo: V
 (Lucus Feroniae II)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae-ii/"><p>Lucus Feroniae&nbsp;<span class="caps">II</span></p>
</a></li>
<li>
  <ul class="poems">

    <li><a href="1"><span class="caps">I</span></a></li>

    <li><a href="2"><span class="caps">II</span></a></li>

    <li><a href="3"><span class="caps">III</span></a></li>

    <li><a href="4"><span class="caps">IV</span></a></li>

    <li class="current"><a href="5"><span class="caps">V</span></a></li>

    <li><a href="vi"><span class="caps">VI</span></a></li>

  </ul>
</li>

</ul>





<h2 class="book"><a href="/verse/lucus-feroniae-ii/">Lucus Feroniae&nbsp;<span class="caps">II</span></a></h2>


<!-- Original version -->
<div class="translation">traduzione da <a href="?lang=en"><span class="caps">V</span></a> (<abbr title="en">English</abbr>)</div>


<div id="text">


<h1><span class="caps">V</span></h1>



<p>Proprio come gli scienziati offrirebbero <br />
uno specchio alla Natura, così gli artisti <br />
farebbero del loro pubblico il proprio oggetto. <br />
Per avviarsi, il progetto deve contenere <br />
una promessa di potere, o assicurarsi <br />
di causare avversione sufficiente <br />
a suscitare animosità, che non è il modo <br />
a cui, per destare curiosità, <br />
potrebbe ricorrere un artista che ami la pace, <br />
o almeno non di proposito; ma la storia <br />
l’insegna: un’opera d’arte che davvero <br />
vada oltre quel che ci si aspetta dalle Muse <br />
(dall’Establishment d’ogni tempo e luogo) <br />
può esser certo di provocarne la collera— <br />
neppure gli illustri sono&nbsp;granitici.    </p>

<p>Io sono quel che si dice un attempato. <br />
Da quando son nato, il numero di fratelli e sorelle <br />
viventi sul pianeta si è quasi triplicato: <br />
oltre cinque miliardi di nuovi volti <br />
empiono già il padiglione di questo nostro circo. <br />
I mutamenti che hanno apportato, <br />
o che sono occorsi insieme con loro <br />
e continuano a uscire dalla cisterna <br />
degli eventi terrestri, sono <br />
una spaventosa quantità, benché <br />
non sempre si progredisca in termini di qualità. <br />
In particolare, i tentativi di ridurre le ineguaglianze <br />
degli standard minimi di vita si sono inceppati, <br />
hanno sbattuto contro la legge della&nbsp;giungla.    </p>

<p>In tale situazione, è facile inciampare <br />
e perdere la palla perché il pubblico è cambiato. <br />
Non si ha più a che fare con quei gruppetti <br />
d’intellettuali che mangiavano la stessa zuppa <br />
e si conoscevano tutti, o sapevano l’uno dell’altro, <br />
fino alla metà del secolo scorso. <br />
Nonostante tutto quel che han detto e fatto, <br />
si può ancora elemosinare qualche arguzia <br />
se mammà dimenticò un bimbo al supermarket: <br />
sì, avrebbe potuto contarli, i suoi figlioli, <br />
ma perché disturbarsi? Oggi, <br />
è essenzialmente da superflui che si vive <br />
e si può sperare di rispecchiare un vivo uditorio <br />
in uno dei suoi aspetti&nbsp;essenziali.    </p>

<p>È mutata l’essenza della figura del luminare, <br />
di chi può aver qualcosa da dire <br />
a una parte dell’umanità <br />
nel suo nuovo schieramento. <br />
Tutti coloro che sono nient’altro che comparse <br />
nella farsa globale, quelli che il nostro <br />
unico sistema, nonostante i propri successi, <br />
non può evitare di considerare in eccesso <br />
e lasciar lì, seduti sul proprio sedere, <br />
meritano l’attenzione finora non ottenuta. <br />
Ovviamente, non ho intenzione di alzarmi <br />
e mettermi a parlare di realtà nascoste <br />
di cui so ben poco; però vorrei dire <br />
di quei nascosti tesori che ben conosco, <br />
per aver assistito alla loro accumulazione e&nbsp;sepoltura.    </p>

<p>Non ci si può aspettare che i talent scout <br />
dei tempi moderni, che stentano a sfamare <br />
bocche affamate e/o pagano alimenti, <br />
sappiano distinguere la fasulla routine <br />
dall’opera geniale—nel caso improbabile <br />
che vi s’imbattano. Dato che non si può inserirla <br />
in categorie scontate, niente può impedire <br />
che venga malamente etichettata <br />
e posta nello scaffale sbagliato, <br />
sempreché ci sia ancora posto. Può sedere lì <br />
per molti decenni, raccogliendo polvere, <br />
finché la si scopre per caso o per errore <br />
e, <em>ceteris</em> non <em>paribus</em>, un’occhiata la dice <br />
non solo avanti al suo tempo ma anche <br />
meravigliosa e assolutamente&nbsp;schietta.    </p>

<p>Per esempio: in un’imprecisata data del futuro, <br />
si scoprirà che una delle grandi “domande <br />
senza risposta” che sono alla base dell’involuzione <br />
della cultura occidentale dell’ultimo quarto <br />
del secolo scorso – cos’hanno in comune <br />
Bach, Beethoven, i Beatles (a parte il fatto <br />
che comincian tutti con la “b”)? – aveva già avuto <br />
sonora risposta all’inizio del declino <br />
nell’oscura <em>band</em> chiamata <a class="footnoteReference" id="fnref-weals" href="#fn-weals">The Weals</a>. <br />
Anche molti gruppi assai più rinomati <br />
avevano tentato di estendere la grande sintesi <br />
fra i generi classico e rock, a cui le “quattro persone <br />
in un solo Dio” (come il vecchio protonotario <br />
apostolico monsignor Jim “Nòcciolo” Sullivan <br />
opportunamente definì il divino quartetto) <br />
diedero forma salda; ma essi non riuscirono <br />
ad approfondire il sistema armonico, <br />
il metodo compositivo ipercubico <br />
che Johannes Sebastian, Ludwig <br />
e quelle anime di Liverpool <br />
del tutto dedite alla propria missione <br />
avevano nel sangue. In verità, praticamente <br />
ogni canzone di successo che sia stata scritta <br />
avanza sotto la spinta della stessa felice mescolanza <br />
di afflato melodico e struttura armonica; <br />
però molte non son che colpi di fortuna, <br />
trucchi casualmente di successo <br />
entro repertori ben più modesti. <br />
Solo pochi musicisti son diventati delle star <br />
in virtù di un metodo compositivo— <br />
mi vengono in mente Ventures, Bacharach, <br />
Hendrix, e poi ho un vuoto di&nbsp;memoria.    </p>

<p>Questo non è un trattato di musicologia, <br />
semplicemente voglio ribadire che ovviamente <br />
ci son modi di scrivere musica <br />
i cui risultati han sistematico successo, <br />
vie che portano a esultare in un modo <br />
che non denota ciclotimia maniaco-depressiva <br />
o disordini bipolari. Dimenticavo di menzionare <br />
gli artisti di Motown: anche loro sapevano <br />
su cosa puntare nelle loro partiture <br />
per rallegrare e rinvigorire chiunque e&nbsp;ovunque.    </p>

<p>The Weals avevano fatto progredire l’analisi <br />
con melodie sviluppate da testi <br />
che gridando denunciavano il massacro, <br />
proprio mentre la grande involuzione, <br />
la catastrofe economica, politica e culturale <br />
cominciava a svelarsi, ad annunciare <br />
l’Età della Paura, dopo che quella dell’Angoscia <br />
aveva ottenuto il suo ultimo trofeo. <br />
Questo umore, quest’ironia, quest’intento <br />
emanano dalle loro canzoni, e pesa <br />
come una maledizione sul destino dell’America <br />
non aver dato loro ascolto <br />
quando si potevano avere maggiori speranze: <br />
non sarebbe stata la prima volta <br />
che l’arte forniva quel che più&nbsp;serviva.    </p>

<p>Rassicuratatevi: <a class="footnoteReference" id="fnref-Dennis" href="#fn-Dennis">Dennis</a>, l’uomo al volante, <br />
ha continuato a coltivare il suo tennis <br />
e a progredire, scrivendo innovative sinfonie, <br />
mentre quasi tutti gli altri se la spassano <br />
con le <em>fusions</em>—quelle dei generi musicali <br />
essendosi dimostrate più facili da intonare <br />
della fusione nucleare. La sua <em>Sinfonia n. 3</em> <br />
è esempio d’un suono articolato in modo unico, <br />
come non ce ne sono nella musica classica <br />
che ho sentito girovagare. <br />
Ascolta tu stesso, segui il <a href="http://www.youtube.com/watch?v=xhc1uzdfuAc">link</a>: <br />
e se quel che senti non ti fa scappare, <br />
manda un verso, facci sapere che sei in&nbsp;città.    </p>

<div class="footnotes">
<hr />
<ol>
<li id="fn-weals">
<p>The Weals si esibirono a New York a Max&#8217;s Kansas City, <span class="caps">CBGB</span>&#8217;s, Tramps, e La Mama fra il 1977 e il 1980. I musicisti che hanno fatto parte del gruppo sono: Kevin O&#8217;Neal (chitarra), Mark Campo (batteria), Jay Elfinbien (basso), Larry Katz (basso), David Van Tiegham (batteria), Mike Eck (batteria), Mark Batchelor (basso), Dennis McCafferty (voce, chitarra, vibrafono). Il gruppo cambiò il suo nome in The Ushers nel 1980 e continuò ad esibirsi fino al 1989. I musicisti che hanno fatto parte de The Ushers sono: Larry Goldman (basso), David Neskie (batteria), David Kavenaugh (batteria), Mike Derrico (basso, chitarra), Jose Rodrequez (chitarra), Frank Nemith (basso), Dennis McCafferty (voce, chitarra).&nbsp;<a href="#fnref-weals" class="footnoteBackLink" title="Jump back to footnote 1 in the text.">&#8617;</a></p>
</li>

<li id="fn-Dennis">
<p>Dennis Anderson McCafferty&nbsp;<a href="#fnref-Dennis" class="footnoteBackLink" title="Jump back to footnote 2 in the text.">&#8617;</a></p>
</li>
</ol>
</div>


</div>




<div id="next">
  <h3><a href="vi"><span class="caps">VI</span> ›</a></h3>
</div>






    <script type="text/javascript" src="http://ajax.googleapis.com/ajax/libs/jquery/1.4.1/jquery.min.js"></script>
    <script type="text/javascript" src="/media/scripts/default.js"></script>


    <script src="http://www.google-analytics.com/urchin.js" type="text/javascript"></script>
    <script type="text/javascript">_uacct = "UA-1809956-2"; urchinTracker();</script>




  </body>

</html>
