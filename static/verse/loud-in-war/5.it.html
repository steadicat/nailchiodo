<!DOCTYPE html>
<html>
  <head>
    <title>Nail Chiodo: Canto V
 (Guerre ludiche)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='//fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/loud-in-war/"><p>Guerre&nbsp;ludiche</p>
</a></li>
<li>
  <ul class="poems">

    <li><a href="1">Canto <span class="caps">I</span></a></li>

    <li><a href="2">Canto&nbsp;<span class="caps">II</span></a></li>

    <li><a href="3">Canto&nbsp;<span class="caps">III</span></a></li>

    <li><a href="4">Canto&nbsp;<span class="caps">IV</span></a></li>

    <li class="current"><a href="5">Canto <span class="caps">V</span></a></li>

    <li><a href="6">Canto&nbsp;<span class="caps">VI</span></a></li>

    <li><a href="7">Canto&nbsp;<span class="caps">VII</span></a></li>

    <li><a href="8">Canto&nbsp;<span class="caps">VIII</span></a></li>

    <li><a href="9">Canto&nbsp;<span class="caps">IX</span></a></li>

    <li><a href="10">Canto <span class="caps">X</span></a></li>

    <li><a href="11">Canto&nbsp;<span class="caps">XI</span></a></li>

    <li><a href="12">Canto&nbsp;<span class="caps">XII</span></a></li>

    <li><a href="13">Canto&nbsp;<span class="caps">XIII</span></a></li>

  </ul>
</li>

</ul>





<h2 class="book"><a href="/verse/loud-in-war/">Guerre&nbsp;ludiche</a></h2>


<!-- Original version -->
<div class="translation">traduzione da <a href="?lang=en">Canto <span class="caps">V</span></a> (<abbr title="en">English</abbr>)</div>


<div id="text">


<h1>Canto <span class="caps">V</span></h1>



<p>Forse perché aveva un debole per la disinibizione <br />
o forse perché in parte era italiano, <br />
morale della storia, Lud sapeva <br />
di dover vedere Becky coi suoi occhi <br />
prima di fare un qualsiasi altro passo <br />
nei suoi studi umanistici. Lei veniva <br />
di certo da una di quelle famiglie di cervelloni <br />
medio-altoborghesi dei sobborghi <br />
nelle quali le più alte fantasie <br />
del sogno americano si realizzano <br />
in un silenzio rotto solamente <br />
dalla musica classica e dal suono <br />
delle lavatrici: comunque, sorprendente <br />
non era tanto il fatto che prendeva <br />
la pillola da quando aveva quattordici anni, <br />
ma che a venti succhiasse ancora il pollice. <br />
Mentre una delle mani era occupata <br />
ad allattare la pupa a mo’ di tetta, <br />
altrettanto facilmente l’altra si posava <br />
sulla fodera, brandiva carta e penna <br />
e realizzava delle gesta logiche. Dei loro discorsi, <br />
quello che torna in mente è questo brano. <br />
Il nostro amico (insistendo sul solo <br />
metodo di approccio conosciuto, dal quale, <br />
bene o male, non riusciva mai a staccarsi): <br />
“Sì, ma allora la filosofia?! E Platone?!” <br />
“Platone non è <em>male</em>, ma non è <em>da sballo</em>.” <br />
“E allora, cos’<em>è</em> ‘da sballo’ secondo te?!!” <br />
“Una <em>bella</em> storia <em>può</em> essere <em>da sballo</em>.” <br />
Benché lui non fosse d’accordo, <br />
quelle risposte ben s’accordavano ai suoi gusti <br />
e lasciavano la sua bocca più chiusa che aperta. <br />
Chi aveva mai sentito un vernacolo <br />
così squisitamente filosofico, <br />
tranne forse, ai bei tempi di Bloomsbury, <br />
quei pochi fortunati che lo avevano <br />
appreso dritto dritto da Wittgenstein? <br />
Mi soffermerò in questi circoli giusto il tempo <br />
per aggiungere che Becky uguagliava <br />
persino <a class="footnoteReference" id="fnref-sraffa" href="#fn-sraffa">Sraffa in termini di sapienza <br />
quando faceva le fiche a qualcuno.</a> <br />
Cosa imparò, mi chiedo, Lud da lei? <br />
Credo fosse qualcosa che lui già aveva intuito, <br />
ma che altrimenti forse non avrebbe mai accettato: <br />
da questo passerotto padrone dei cieli, <br />
che non poteva essere fermato da qualsiasi <br />
grado di adorazione, imparò che era pesante <br />
e che non aveva altra scelta che scoprire <br />
come non esserlo o morire. Se alla fine <br />
ci riuscì, il resto della storia, spero, <br />
aiuterà a far decidere le&nbsp;signore.  </p>

<div class="footnotes">
<hr />
<ol>
<li id="fn-sraffa">
<p>Piero Sraffa, in riferimento all’episodio in cui “fece le fiche” a Wittgenstein come esempio di proposizione irriducibile a forma logica.&nbsp;<a href="#fnref-sraffa" class="footnoteBackLink" title="Jump back to footnote 1 in the text.">&#8617;</a></p>
</li>
</ol>
</div>


</div>




<div id="next">
  <h3><a href="6">Canto&nbsp;<span class="caps">VI</span> ›</a></h3>
</div>

    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
