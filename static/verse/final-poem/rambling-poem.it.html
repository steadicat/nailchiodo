<!DOCTYPE html>
<html>
  <head>
    <title>Nail Chiodo: Poesia errabonda
 (Poesia finale)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it available-fr" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/final-poem/"><p>Poesia&nbsp;finale</p>
</a></li>
<li>
  <ul class="poems">

    <li class="current"><a href="rambling-poem">Poesia&nbsp;errabonda</a></li>

  </ul>
</li>

</ul>





<h2 class="book"><a href="/verse/final-poem/">Poesia&nbsp;finale</a></h2>


<!-- Original version -->
<div class="translation">traduzione da <a href="?lang=en">Rambling&nbsp;Poem</a> (<abbr title="en">English</abbr>)</div>


<div id="text">


<h1>Poesia&nbsp;errabonda</h1>



<p>in forma di lettera d’addio <br />
a parenti, amici e conoscenti <br />
<br>  </p>

<p>Non bisogna stupirsi, osservò <a class="footnoteReference" id="fnref-ludwig" href="#fn-ludwig">Ludwig</a>, <br />
quando qualcuno che non ha la chiave <br />
per entrare nel testo di un autore <br />
non ha nemmeno i mezzi per capire <br />
ciò che quello vorrebbe preservare <br />
da un’attenzione importuna e indiscreta. <br />
La metrica può invogliare alla lettura <br />
o scoraggiare: chi non ne è convinto <br />
non potrà penetrare questi versi. <br />
La <em>privacy</em> permessa dalle regole formali, <br />
che impedisce un esame maldisposto, <br />
è un vantaggio e un’opportunità <br />
per la poesia di raggiungere lo&nbsp;scopo.   </p>

<p>Prendete per esempio questo testo: <br />
grazie a rime ed a ritmi un po’ incerti, <br />
poche sillabe appena e perderà interesse <br />
per esteti irriducibili e per inveterati <br />
prosafondai. Il suo valore dipende <br />
dall’effetto che avrà, non sulla gente <br />
tarda a capire, ma sulla ristretta <br />
minoranza convinta che c’è sempre <br />
qualcosa d’importante e nuovo da imparare, <br />
qualcosa che scopriamo solo grazie <br />
al divagare dei pensieri e una poesia <br />
errabonda dal principio alla fine <br />
è il miglior modo per cominciare a&nbsp;farlo.   </p>

<p>Io mi sono ammalato ed incontrerò presto <br />
il mio creatore. Grazie al loro metro <br />
rilassato, confido che i miei versi <br />
parlino con franchezza in piena libertà, <br />
senza avere timore che chi ascolta <br />
non sia <em>affatto</em> d’accordo con il loro <br />
spirito, e affido alla carta riflessioni <br />
che spero interessanti e utili per chi <br />
presterà loro il tempo e l’attenzione – <br />
«&#8230; e intanto cercherò di non&nbsp;stonare».    </p>

<p>«Cari parenti, amici e conoscenti», <br />
così comincia questa che è una lettera <br />
di addio a chi ricordo e di me si ricorda: <br />
una poesia che svela i miei pensieri <br />
e sentimenti in merito alla mia dipartita; <br />
e che – seppur di dubbia qualità <br />
poetica – soddisfi qualche&nbsp;curiosità.   </p>

<p>«Vi scrivo in piedi, una postura nuova <br />
che è meno dolorosa per me che star seduto. <br />
Ma non voglio addentrarmi nell’eziologia <br />
della mia malattia, basti sapere che <br />
colpisce le ossa, è in fase terminale <br />
e si addice a un poeta che da tempo <br />
ha iniziato a studiare i vari aspetti <br />
che dal principio può assumere il&nbsp;dolore.  </p>

<p>«Tranne un attacco di encefalite acuta <br />
(tra i più strazianti mezzi di tortura <br />
naturali, come avere una vite ficcata <br />
nel cranio) avuto da bambino e per fortuna <br />
prontamente curato dai dottori, <br />
non ricordo altri dolori nei sessantadue <br />
anni di una vita generosa. <br />
Gran parte dei tormenti patiti fino a cinque <br />
mesi fa erano di natura spirituale. <br />
Più o meno tutti quelli nati da conflitti <br />
interiori li ho trattati e trascritti. <br />
E qui è bene finire la mia triste lezione <br />
con quello che i recenti avvenimenti <br />
m’hanno insegnato sull’intensità <br />
che può raggiungere il&nbsp;dolore.    </p>

<p>Una gran sofferenza fisica riesce sempre <br />
a spazzar via tutte le preoccupazioni <br />
che di solito riempiono la giornata d’un uomo: <br />
se niente lo distrae, ha l’unico pensiero <br />
di trovare un sollievo o di morire presto. <br />
Tutti i modi di uccidersi una volta <br />
impraticabili, sembrano all’improvviso <br />
fattibili; le difficoltà tecniche, sparite <br />
o liquidate con un’alzata di spalle. <br />
Senza oppiacei, io ora non sarei <br />
qui ancora in piedi a scrivervi una lunga <br />
lettera di&nbsp;commiato.    </p>

<p>Col loro aiuto posso <br />
ancora aspirare alla virtù, a un’ideale “mens sana <br />
in corpore moribundo”, all’uso migliore <br />
del tempo che mi resta. Ma la tregua <br />
con la morte, ben si sa, non può durare a lungo: <br />
ne approfitto per trattare questioni personali: <br />
di stile, gusto, valori che ne sono alla base. <br />
Se aggiungere a un già lungo percorso <br />
qualche altro passo è quello che gradite, <br />
perfetto. Io preferisco prendere <br />
in mano il mio destino e accorciare <br />
questa vita e così chiudere il cerchio. <br />
Naturalmente, vivo da solo e non ho&nbsp;figli.    </p>

<p>«Mi scuso in anticipo della sorpresa <br />
che il mio suicidio potrà provocare: <br />
per me è <em>d’oblige</em>, ho provato a spiegarlo. <br />
Credo più interessante <em>come</em> mi accingo a farlo – <br />
non da solo, ma con l’aiuto di altri. <br />
L’Incarico affidato alla poesia <br />
mi stimola, ma rendere giustizia <br />
alla squadra in questione non è facile. <br />
Va da sé che farò tutto il mio&nbsp;meglio.    </p>

<p>«Aiutandomi a morire, hanno probabilmente <br />
salvato la mia vita da una sopravvivenza <br />
indecorosa lasciata in mano a estranei – <br />
e infine dall’usare un coltello su me <br />
stesso, pasticciando miseramente! <br />
Da tutto questo nasce il loro impegno <br />
per una morte dignitosa. È difficile <br />
non apprezzarlo, sapendo di che si tratta. <br />
Non serve essere in punto di morte <br />
per sapere come operano e dove <br />
e perché, e sostenere la loro associazione <br />
per la salute dell’ultimo momento. <br />
Andate al loro sito www.dignitas.ch <br />
riflettendo sul futuro, e su quel che potrebbe <br />
riservarvi. Il rispetto delle volontà <br />
del paziente e la riservatezza che offrono <br />
meritano appoggio anche quando la morte <br />
non sembra ancora dietro&nbsp;l’angolo.    </p>

<p>«Ma ora basta parlare della morte! <br />
Ho paura che i parenti mi rinneghino, <br />
gli amici mi disconoscano e i conoscenti <br />
sogghignino quando pensano a me! <br />
<em>Da</em> cosa sto partendo, e non come o <em>per</em> dove <br />
– col cuore e con la mente – sto partendo <br />
è il vero nodo di questa lettera. Non dico <br />
dal mondo là fuori, quel grande casino, <br />
ma da tutti coloro che mi stanno a cuore. <br />
M’è impossibile scrivere ad ognuno, <br />
ché sono troppi e avrei troppo da dire. <br />
Dovranno bastare i contatti quotidiani <br />
che abbiamo avuto, le cose&nbsp;condivise.    </p>

<p>«Questa lettera d’addio con rime occasionali <br />
io spero che compensi in qualche modo <br />
il fatto che, accadendo tutto in fretta, <br />
io non riesca a incontrare un’ultima volta <br />
neanche quelli di voi più a portata di mano. <br />
Confido che crediate al dispiacere <br />
che provo non potendo più guardarvi <br />
negli occhi e controllandomi per quanto <br />
possibile non cedere a singhiozzi o sospiri; <br />
ma, soprattutto, senza poter scambiare <br />
una cordiale stretta di mano, come <br />
nelle scene raffigurate sui bassorilievi <br />
delle antiche stele funerarie&nbsp;greche.    </p>

<p>«Ho iniziato dicendo che vi scrivevo in piedi, <br />
una postura che in effetti mi resta <br />
più comoda di altre giusto mentre <br />
m’avvicino alla fine delle mie divagazioni. <br />
Tutte le mie poesie prima di questa <br />
le ho scritte da disteso. Una signora <br />
austriaca ha suggerito che dovendo <br />
farmi una statua sarebbe più fedele <br />
al suo soggetto se lo mostrasse a letto. <br />
Lei l’ha detto – benedetta sia l’anima gentile! – <br />
con ironia, però è una buona idea <br />
e, francamente, se fosse un umorista <br />
scultore a realizzarla, non avrei obiezioni <br />
che mi si celebrasse in questo&nbsp;modo.    </p>

<p>«Ecco, miei cari, il tempo di partire è arrivato. <br />
Questa poesia errabonda sia pegno del&nbsp;commiato».  </p>

<p></br> <br />
Traduzione di Francesco&nbsp;Dalessandro  </p>

<div class="footnotes">
<hr />
<ol>
<li id="fn-ludwig">
<p>Ludwig Wittgenstein&nbsp;<a href="#fnref-ludwig" class="footnoteBackLink" title="Jump back to footnote 1 in the text.">&#8617;</a></p>
</li>
</ol>
</div>


</div>




    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
