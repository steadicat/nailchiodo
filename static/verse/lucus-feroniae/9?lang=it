
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en">
  <head>

    <meta http-equiv="Content-Type" content="text/html; charset=utf-8" />

    <title>Nail Chiodo: Canto IX
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Alegreya:400italic,400|Alegreya+SC' rel='stylesheet' type='text/css'>
    <link rel="stylesheet" type="text/css" href="http://yui.yahooapis.com/2.6.0/build/reset/reset-min.css" />
    <link rel="stylesheet" type="text/css" media="screen,projection,print" href="/media/styles/semantic.css" />
    <link rel="stylesheet" type="text/css" media="print" href="/media/styles/print.css" />

  </head>

  <body class="poem internal available-en original-en available-it" >

    <ul id="languages">
      
      <li id="en"><a href="?lang=en">English</a></li>
      
      <li id="it" class="current"><a href="?lang=it">Italiano</a></li>
      
      <li id="fr"><a href="?lang=fr">Français</a></li>
      
    </ul>

    

<ul id="breadcrumbs">
  <li><a href="/">Nail Chiodo</a></li>
  
<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">
    
    <li><a href="prologue">Prologo</a></li>
    
    <li><a href="1">Canto&nbsp;I</a></li>
    
    <li><a href="2">Canto&nbsp;<span class="caps">II</span></a></li>
    
    <li><a href="3">Canto&nbsp;<span class="caps">III</span></a></li>
    
    <li><a href="4">Canto&nbsp;<span class="caps">IV</span></a></li>
    
    <li><a href="5">Canto&nbsp;V</a></li>
    
    <li><a href="6">Canto&nbsp;<span class="caps">VI</span></a></li>
    
    <li><a href="7">Canto&nbsp;<span class="caps">VII</span></a></li>
    
    <li><a href="8">Canto&nbsp;<span class="caps">VIII</span></a></li>
    
    <li class="current"><a href="9">Canto&nbsp;<span class="caps">IX</span></a></li>
    
    <li><a href="envoi"><em>Envoi</em></a></li>
    
  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto&nbsp;<span class="caps">IX</span></a> (<abbr title="en">English</abbr>)</div>


<div id="text">


<h1>Canto&nbsp;<span class="caps">IX</span></h1>



<p>Gli onerosi annunci sono infine registrati: <br />
che siano andati a segno o finiti lontano un miglio, <br />
confido di non aver né venduto né comprato <br />
articoli di fede che non si possano capire. <br />
Ora, sentendomi più leggero, rifletterò <br />
sul carisma di Kerry, e senza aggravare gli&nbsp;enigmi.    </p>

<p>Donna, artista, mistica: quando la conobbi, <br />
era un triplice germoglio, con un tocco <br />
di naturale gentilezza e una vena comica. <br />
La Terra su cui lei era aveva appena cominciato <br />
la sua diciassettesima orbita intorno al Sole, <br />
mentre la Luna – le cui fasi dettano il ritmo <br />
del calare e crescere degli umori dalle viscere, <br />
del sangue uterino il flusso e riflusso – le svelava <br />
il suo intero volto per la duecentesima volta: <br />
senza alcun segno d’impazienza, suggeriva <br />
che era giunto il momento. E lei sbocciò, <br />
con un sorriso in cui fioriva una speciale promessa <br />
(proprio per me!): una benedizione simile a un tuono, <br />
che innalzò la mia visione alle&nbsp;stelle.    </p>

<p>Quando ci conoscemmo, lei si stava sperimentando <br />
come poetessa magnetica («&#8230; Sposa il messaggero <br />
che porta l’oscura luce || E lo sferzante moto <br />
entro il suo petto || Che fa ardere quel che resta <br />
del filtrato chiaro di luna || Respingendo il meglio&#8230;»), <br />
mentre io scommettevo piuttosto sulla pittura e le arti visive, <br />
quali mezzi per trasmettere le impressioni più profonde <br />
di cui eran permeati i miei giorni. Quando <br />
c’incontrammo ancora – molti, molti anni dopo –, <br />
lei annotò che era curioso che ognuno di noi <br />
si fosse dedicato all’iniziale mestiere dell’altro: <br />
io non avevo scambiato il mio pennello con la sua penna, <br />
e lei non aveva lasciato bianca la pagina per imbrattare <br />
una tela, eppure il comune perseguire un linguaggio veritiero <br />
ci aveva indotti a rivedere i nostri progetti artistici. <br />
La triste verità, riguardante il modo in cui si stava evolvendo <br />
il mondo, l’incontenibile, crescente marea della mediocrità <br />
che istupidiva tutto ciò che si trovava sul suo cammino, <br />
ci aveva costretti a scartare le nostre previste professioni <br />
– l’architettura, nel suo caso, e la regia cinematografica <br />
nel mio – a favore d’altre, indipendenti dai mercati <br />
che rifornivano le abbrutite masse da loro stessi create. <br />
Non potevo pensare a niente di più sgradevole <br />
dell’organizzare pacchiane o svenevoli <em>mises en scènes</em> <br />
per la feccia dell’umanità, e il colpo finale alla mia vanità <br />
mi fece capire che era tempo che imparassi a scrivere. <br />
Benché fosse improbabile che venissi pubblicato <br />
e prendessi posto nelle catene di negozi accanto alla robaccia, <br />
per lo meno avrei potuto aspirare a mettere nero su bianco <br />
i miei valori, i miei gusti, le mie reazioni: che tu possa marcire, <br />
nuova mirabile discarica, con tutti i tuoi balordi congegni; <br />
io avrò cari i miei affetti, e tu&nbsp;creperai!    </p>

<p>Dei guai di Kerry con i clan dei grattacielinari <br />
– se mai ve ne furono – non so niente; venni a sapere <br />
che aveva cambiato professione, che le sue idee <br />
avevano preso il volo alla ricerca dell’origine della prospettiva <br />
nell’arte cristiana, e il fatto che essa segretamente fosse <br />
nel cuore di Giotto le fece usare il suo per portarla alla luce: <br />
un approccio innovativo, che spiega la giocosa pretesa <br />
della ragazza di essere la più grande storica d’arte del&nbsp;mondo.    </p>

<p>Giotto fu, ai suoi tempi, l’araldo di una nuova visione <br />
e di un nuovo stile, che distolse l’occhio occidentale <br />
dall’ipnotico sguardo delle immobili icone bizantine, <br />
rendendolo libero di danzare ancora, come nell’epoca classica, <br />
su superfici modellate da colore e luce riflessa; <br />
egli riaffermò il senso della condizione umana <br />
con l’accresciuta complessità dei motivi <br />
tratti dalla grande esperienza spirituale del cristianesimo; <br />
alle preziose e dispersive tendenze gotiche <br />
egli contrappose le rinnovate esigenze di ciò che è essenziale— <br />
riportò sul proscenio la prospettiva lineare <br />
che era stata appiattita a partire dalla fine dell’impero romano. <br />
Ma, come vi direbbe la mistica Kerry, niente è&nbsp;casuale.    </p>

<p>Andrebbe oltre l’intento di queste memorie in versi <br />
dare più d’uno sguardo al lieto universo <br />
che il suo metodo melodrammatico dischiude. <br />
La piega imprevista degli eventi, l’una dopo l’altra, <br />
coglie di sorpresa ogni volta che una metaforica cornea <br />
mette a fuoco una maggiore profondità simbolica. <br />
Allora, le cinque stigmate di Francesco in un celebre affresco <br />
– Kerry le chiama Karl, Groucho, Chico, Harpo e Zeppo, <br />
in onore dei “Giullari di Dio”, così il santo si riferiva <br />
ai suoi seguaci – sono l’inizio e la fine di altrettante maniere <br />
di guardare, ideali empatiche ferite destinate a suppurare <br />
se prontamente non medicate e viste nella giusta&nbsp;luce.    </p>

<p>Quanto a me, mi son sempre chiesto chi stia davvero fissando <br />
Cristo mentre guarda dritto attraverso il volto di Giuda <br />
nel pannello della cappella dell’Arena. Se si ponesse, <br />
per così dire, un bisturi teorico precisamente davanti <br />
ai Suoi occhi, la vista dell’orizzonte nascosto <br />
che quindi si aprirebbe coinciderebbe in quel momento <br />
con il punto di fuga, rivelando la linea invisibile <br />
che in realtà ci strappa – quasi fossimo pesci – <br />
al nostro fantasticare e prendendoci per il bavero <br />
o le branchie ci trascina entro il dipinto, fino <br />
all’aleph del bacio mortale, ove noi si diventa Giuda; <br />
ove Gesù, trafitto, scruta dentro di <em>noi</em>.    </p>

<p>Se invece siamo noi i figli, le figlie dell’Uomo <br />
sui quali l’infame sta per sbrodolare, c’è ancora all’opera <br />
in quell’istante la stessa, non comune sequenza temporale: <br />
l’originario tradimento di duemila anni fa, <br />
la rappresentazione che ne fece Giotto dodici secoli dopo, <br />
la conoscenza dell’episodio biblico fatta nel corso <br />
della nostra vita e l’attuale evento epifanico <br />
messo a segno dalla retta ortogonale, lungo la quale <br />
penetreremmo nell’infinito; il risultato, <br />
comunque lo guardiate, è&nbsp;mirabile.    </p>


</div>




<div id="next">
  <h3><a href="envoi"><em>Envoi</em> ›</a></h3>
</div>






    <script type="text/javascript" src="http://ajax.googleapis.com/ajax/libs/jquery/1.4.1/jquery.min.js"></script>
    <script type="text/javascript" src="/media/scripts/default.js"></script>

    
    <script src="http://www.google-analytics.com/urchin.js" type="text/javascript"></script>
    <script type="text/javascript">_uacct = "UA-1809956-2"; urchinTracker();</script>
    

    

  </body>

</html>
