<!DOCTYPE html>
<html>
  <head>
    <title>Nail Chiodo: Canto V
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">

    <li><a href="prologue">Prologo</a></li>

    <li><a href="1">Canto&nbsp;I</a></li>

    <li><a href="2">Canto&nbsp;<span class="caps">II</span></a></li>

    <li><a href="3">Canto&nbsp;<span class="caps">III</span></a></li>

    <li><a href="4">Canto&nbsp;<span class="caps">IV</span></a></li>

    <li class="current"><a href="5">Canto&nbsp;V</a></li>

    <li><a href="6">Canto&nbsp;<span class="caps">VI</span></a></li>

    <li><a href="7">Canto&nbsp;<span class="caps">VII</span></a></li>

    <li><a href="8">Canto&nbsp;<span class="caps">VIII</span></a></li>

    <li><a href="9">Canto&nbsp;<span class="caps">IX</span></a></li>

    <li><a href="envoi"><em>Envoi</em></a></li>

  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto <span class="caps">V</span></a> (<abbr title="en">English</abbr>)</div>


<div id="text">


<h1>Canto&nbsp;V</h1>



<p>Più d’ogni altra cosa, furono le nostre <em>priorità</em> <br />
a servirci per bene, ad aiutarci a soddisfare <br />
– o almeno placare – un bel po’ di desideri. <br />
Conosco ben pochi dettagli delle varie vite <br />
degli altri del mio quintetto, da quando <br />
ci siamo sparpagliati; da quando, dopo il liceo, <br />
prendemmo di gran carriera sentieri distinti: <br />
la sola esperienza che posso esaminare <br />
punto per punto è la mia; ma, in base <br />
a quel che so da loro o intorno a loro, <br />
posso dire che ognuno ha fatto buon uso <br />
della sua estrosa scimitarra, difendendo <br />
nell’oasi qualche sembianza di&nbsp;pace.    </p>

<p>Tom ha rifiutato ogni ipocrita impegno <br />
e, come un vero capitano della barca <br />
su cui siam tutti, è diventato un medico <br />
specializzato in medicina del lavoro. <br />
Ha sposato una donna dalle molte, notevoli imprese&#8230; <br />
ma, non volendo giocare a fare le sue veci, <br />
citerò parte di una e-mail che mi ha scritto <br />
non molto tempo fa: «Ciao, Luigi, <br />
questa sì che è una sorpresa! Che piacere, <br />
avere tue notizie! Come forse hai immaginato <br />
vedendo il sito web, la mia vita è stata <br />
tutt’altro che “artistica”. Bonnie (mia moglie <br />
da undici anni), che ha dieci anni più di me, <br />
è stata in Ghana nel secondo gruppo <br />
del Corpo della Pace, è andata a Oberlin <br />
per diventare una vera pianista-violinista <br />
(e ha finito per prendere una laurea in chimica), <br />
ha insegnato alla Malcolm X di Chicago <br />
nei tardi anni Sessanta, ha preso un Ph.D. <br />
in ingegneria industriale (con una tesi <br />
sulla politica dell’aborto: faceva parte di “Jane”, <br />
un collettivo femminista che praticava aborti illegali <br />
in assenza di medici, prima del processo Roe <br />
contro Wade), ha insegnato al Georgia Tech <br />
e all’Università del Michigan, ha fatto <br />
molte consulenze internazionali per questioni di salute <br />
delle donne, e ora è una brava tessitrice (e madre). <br />
Abbiamo adottato due bambine (eravamo in sala parto <br />
entrambe le volte): Lucy ha dieci anni, e Lily quattro; <br />
sono piene di energia e hanno una forte personalità. <br />
A parte il lavoro, la mia vita ruota intorno a loro. <br />
Lavoro troppo, però faccio cose svariate e interessanti, <br />
che talvolta sembrano fare realmente la differenza. <br />
Verso la fine degli anni Settanta, ho avuto dei problemi <br />
alla schiena (la cui diagnosi era incerta), ma ora <br />
va meglio: non interferiscono granché con le mie attività <br />
e il mio stile di vita. Nell’anno sabbatico ’93-’94 <br />
siamo stati in Sudafrica, e in luglio ci torneremo <br />
per un altro anno: un paese incredibilmente bello, <br />
complesso e affascinante. La scorsa settimana <br />
sono stato a New York, e dopo dodici anni <br />
ho rivisto Kerry: eccentrica e tutta intenta <br />
alle sue cose, e deliziosa come sempre; ha rinunciato <br />
a fare l’architetto per lavorare quasi a tempo pieno <br />
a un complesso progetto artistico <br />
sulla fenomenologia delle origini della prospettiva, <br />
la sua relazione con la preghiera cristiana <br />
e la concettualizzazione del mondo. L’anno scorso <br />
ha fatto una mostra a St. Louis. Non ho contatti <br />
con gli altri che menzioni&#8230; Sai come fare <br />
per contattare Fred? Un abbraccio e un <em>ciao</em>. Tom». <br />
Sì, questa è proprio la voce del mio diletto Tom: <br />
posso ancora vederlo come se fosse innanzi a me, <br />
sul punto – cosa tanto semplice e necessaria <br />
quanto insolita per la sollecitudine con cui la fece – <br />
di alzarsi da dov’era seduto per andare a sedersi <br />
accanto a qualcuno bisognoso d’esser&nbsp;consolato.    </p>

<p>Anche Fred era svelto, ma più incline <br />
a far pelo e contropelo a chiunque parlasse a vanvera, <br />
per <em>cliché</em> e formule preconfezionate, <br />
standosene sotto qualche ombrello istituzionale, <br />
da dietro una scrivania o dall’alto di un pulpito. <br />
È improbabile che avesse letto molto di Platone, <br />
eppure il metodo socratico era per lui <br />
una seconda natura, e ben presto i colpevoli <br />
si trovavano ad aver la bocca tappata <br />
dalle loro stesse parole. Fu sospeso più volte <br />
dalla scuola, e spesso escluso da certe aule, <br />
e – ogniqualvolta lo misero alla porta – <br />
il mio buffo amico non mancò mai di varcarla&nbsp;carponi.    </p>

<p>Abbandonò il liceo prima d’averlo finito <br />
e non andò all’università più rinomata: <br />
al contrario, fu lei ad andare da lui— <br />
in quello stesso anno, la matricola vi studiò <br />
e insegnò matematica. So da fonte sicura <br />
che ha seguito il suo corso l’uomo più ricco del mondo, <br />
e questo l’ha aiutato a diventare più&nbsp;pragmatico.    </p>

<p>Il pregiato metodo educativo e filosofico <br />
che aveva preso vita in quelle stesse nobili stanze <br />
esattamente cent’anni prima, enunciato <br />
anzitutto da Charles Sanders Pierce e poi <br />
debitamente ampliato e divulgato da John Dewey <br />
(che, per inciso, morì lo stesso anno in cui <br />
nacque Fred), potrebbe aver avuto la sua apoteosi <br />
proprio in quella sua aula <em>realistica</em>. In seguito, <br />
i riservisti nazionali in ascesa socio-economica <br />
presero d’assalto le torri d’avorio dell’alta cultura <br />
(era il tempo in cui cominciarono a rendersi <br />
tristemente osservabili quei <em>serial parvenus</em> <br />
noti come “Yuppies”); e i veri pragmatisti, <br />
che nella loro mente “in carne ed ossa” <br />
han sempre avuto in dotazione una visione più ampia, <br />
erano inevitabilmente destinati – proprio come Pierce, <br />
generazioni fa  – a lasciare la scena <br />
che avevano contribuito ad&nbsp;allestire.    </p>

<p>La società non può pagare se non ipocritamente <br />
il debito contratto con le più ardite immaginazioni: <br />
poiché occorre non solo cervello, ma anche cuore <br />
per capire che i più audaci pensieri dell’Uomo <br />
richiedono non solo creatività ma anche il coraggio <br />
di farne uso. Tutti coloro che in verità non hanno <br />
ne l’uno né l’altro, o forse han l’uno ma non l’altro, <br />
devono trarre il meglio da ciò che hanno ricevuto, <br />
e far quadrato per tentare di proteggere le loro cosucce. <br />
Tra loro c’è sempre qualcuno che sa ancora apprezzare <br />
almeno l’una (o l’altra) di queste straordinarie qualità, <br />
ma nessuno che sappia intenderle entrambe. <br />
Inesorabilmente estranea a chi è restio ad ammettere <br />
che ci sia un più ampio scenario, l’audacia <br />
cozza contro il muro delle difese sociali; <br />
se la Sorte non può del tutto evitare <br />
di far fronte alle proprie responsabilità <br />
nello sfacelo inevitabile delle vittime designate, <br />
di solito queste ultime possono sperare d’uscirne <br />
con le ossa rotte, un’esistenza solitaria <br />
e un portafogli quasi vuoto: la storia della vita <br />
di molti uomini di genio in un solo&nbsp;paragrafo.    </p>

<p>Non è il caso di parlare del ridere per ultimi <br />
quando si ha a che fare con una sorte infelice <br />
(se non addirittura tragica), ma resta l’intera, <br />
misteriosa altra faccia della storia, che <br />
– si potrebbe esser tentati d’immaginare – <br />
per magia potrebbe semplicemente condannare <br />
tutti gli ipocriti a lavare i piatti eternamente <br />
in paradiso. Questo suggerisco, in luogo d’altre <br />
più plumbee ipotesi, che suppongono invece <br />
vite ultraterrene di psicofisici tormenti o – cosa <br />
del tutto inconcepibile – un insensato nulla, <br />
come un tacchino senza salsa o ripieno, <br />
condizione indistinguibile dal non esser mai nati. <br />
Naturalmente tutto è possibile, ma la mia impressione <br />
è che l’umana esperienza <em>debba</em> assumere <br />
dimensioni sovrumane, in cui il retrocucina <br />
potrebbe ben corrispondere all’ufficio dirigenziale. <br />
Tornerò su questo tema più tardi, <br />
quando sarà l’ora di esplorare il grande cratere <br />
– o l’imbarazzante, pustoloso ostacolo <br />
sulla liscia superficie della nostra cosiddetta <br />
cultura di massa – rappresentato <br />
dal foruncoloso lungometraggio <br />
che Fred ed io abbiamo fatto <br />
insieme con altri tre dei miei fratelli dissidenti, <br />
e che ha preso il titolo di <em>The Insignificant Other</em>. <br />
Per ora, devo tener fede al teso laccio <br />
della nostra estesa comunità, e proseguire <br />
raccontando qualcosa riguardo a Kerry e&nbsp;Scott.     </p>


</div>




<div id="next">
  <h3><a href="6">Canto&nbsp;<span class="caps">VI</span> ›</a></h3>
</div>

    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
