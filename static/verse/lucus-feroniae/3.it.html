
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en">
  <head>

    <meta http-equiv="Content-Type" content="text/html; charset=utf-8" />

    <title>Nail Chiodo: Canto III
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Alegreya:400italic,400|Alegreya+SC' rel='stylesheet' type='text/css'>
    <link rel="stylesheet" type="text/css" href="http://yui.yahooapis.com/2.6.0/build/reset/reset-min.css" />
    <link rel="stylesheet" type="text/css" media="screen,projection,print" href="/media/styles/semantic.css" />
    <link rel="stylesheet" type="text/css" media="print" href="/media/styles/print.css" />

  </head>

  <body class="poem internal available-en original-en available-it" >

    <ul id="languages">
      
      <li id="en"><a href="?lang=en">English</a></li>
      
      <li id="it" class="current"><a href="?lang=it">Italiano</a></li>
      
      <li id="fr"><a href="?lang=fr">Français</a></li>
      
    </ul>

    

<ul id="breadcrumbs">
  <li><a href="/">Nail Chiodo</a></li>
  
<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">
    
    <li><a href="prologue">Prologo</a></li>
    
    <li><a href="1">Canto&nbsp;I</a></li>
    
    <li><a href="2">Canto&nbsp;<span class="caps">II</span></a></li>
    
    <li class="current"><a href="3">Canto&nbsp;<span class="caps">III</span></a></li>
    
    <li><a href="4">Canto&nbsp;<span class="caps">IV</span></a></li>
    
    <li><a href="5">Canto&nbsp;V</a></li>
    
    <li><a href="6">Canto&nbsp;<span class="caps">VI</span></a></li>
    
    <li><a href="7">Canto&nbsp;<span class="caps">VII</span></a></li>
    
    <li><a href="8">Canto&nbsp;<span class="caps">VIII</span></a></li>
    
    <li><a href="9">Canto&nbsp;<span class="caps">IX</span></a></li>
    
    <li><a href="envoi"><em>Envoi</em></a></li>
    
  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto&nbsp;<span class="caps">III</span></a> (<abbr title="en">English</abbr>)</div>


<div id="text">


<h1>Canto&nbsp;<span class="caps">III</span></h1>



<p>Dunque tornerò a ciò che è piccolo e personale, <br />
e la mia attenzione arriverà fino al muro <br />
che divide la cerchia dei miei intimi dagli altri, <br />
troppo stonati, selezionati o numerosi <br />
per essere annoverati tra di noi; così <br />
esordirò con quel che si potrebbe dire <br />
il “nòcciolo della storia” dei miei migliori amici, <br />
lasciando che l’apertura del compasso cominci da&nbsp;lì.    </p>

<p>Aver cari i più cari è un impulso naturale <br />
– chiamatelo trasporto, <em>esprit-de-corps</em> <br />
o istintivo richiamo – che non solo i <em>gentlemen</em> <br />
ma anche le canaglie si trovano a provare; <br />
e potrebbe esser questo uno dei motivi <br />
per cui Cristo esortava chiunque <br />
a fare un passo avanti e provare a capire, <br />
a pazientare, e persino ad amare <br />
quelli <em>prima facie</em> ripugnanti— <br />
un compito formidabile per l’immaginazione, <br />
un po’ come togliersi la maschera dell’ego, <br />
sfidare ogni comoda certezza, implorare <br />
d’esser fatti a pezzi dalle Furie&#8230; cose <br />
non proprio adatte a qualsiasi&nbsp;cretino.    </p>

<p>Eppure ci son quelli che le Parche <br />
han reso capaci di avvertire il primato <br />
e l’urgenza di tali vicende, non solo <br />
per sé stessi ma per tutti gli esseri umani: <br />
in modo che si possa ancora dire <br />
che non siamo una razza di codardi innanzi a Dio, <br />
benché molti continuino a esser pavidi, pusillanimi <br />
e anche perfidi nei confronti dei loro&nbsp;simili.    </p>

<p>Un destino così mortificante non lo si può suggellare <br />
se non dopo che “le ombre dei muri della prigione” <br />
si son serrate intorno al ragazzo ormai cresciuto, <br />
non quando la sua spavalderia è ancora adolescente <br />
e sempre giovanili le intense penombre <br />
che chiamano alla vita. Eppure c’è un tempo <br />
precedente – quando si sta imparando a leggere, <br />
scrivere, enunciare opinioni personali, e questo <br />
coincide con la naturale, pubere esigenza <br />
di ribellarsi ai genitori e/o ad altri controllori, <br />
e aiuta a dar voce alle proprie aspirazioni <br />
malgrado qualsiasi costrizione –, quando nascono <br />
le prime, vitali e cruciali amicizie tra&nbsp;ragazzi.    </p>

<p>La mia personale esperienza al riguardo <br />
non è del tutto normale, poiché son nato <br />
da una coppia di larghe vedute, che <br />
mi ha facilitato ulteriormente la vita divorziando, <br />
sicché ho potuto far più o meno le cose <br />
a modo mio senza offendere alcuno <br />
o recare gran disturbo. Anche nel deviare <br />
fui in qualche modo precoce, e potrei dire <br />
che per me non fu minimamente orribile <br />
mettere uno specchio sulle scarpe, <br />
accurato periscopio sotto la gonna delle ragazze, <br />
anche se questo mi fece bocciare in condotta <br />
alle elementari. Per quanto riguarda la ribellione, <br />
mi convinsi che prima avveniva meglio era, <br />
da quando osservai bene la foto di classe della prima: <br />
ognuno, tranne quell’esagitato, turbolento ragazzo <br />
– mi sembra si chiamasse Steven – e inclusa <br />
l’insegnante, signora Tal-dei-tali, <br />
fa una ben magra figura, mentre Steven <br />
sembra illuminato da qualche superiore conoscenza, <br />
il volto al centro dell’ultima fila come una meteora, <br />
e radioso sorriso sparso su noi tutti. <br />
Cosa gli sia capitato in seguito, non so; <br />
sembra piuttosto probabile che possa esser finito <br />
malamente, com’è vero che cadono le stelle cadenti; <br />
ma, per quel che ne so, non c’è scintilla di talento <br />
che non ne abbia lo&nbsp;splendore.    </p>

<p>I primi amici ed io eravamo adolescenti <br />
alla metà degli anni Sessanta, quando <br />
c’era una gran aria di ribellione tra coloro <br />
che avevano dieci anni più di noi, <br />
già storditi sgomentati dai test di armi nucleari, <br />
dall’oscuro timore che suscitavano le udienze <br />
di McCarthy, dai documentari voltastomaco <br />
sui campi di concentramento e sulle sempre ardenti, <br />
desertiche Hiroshima e Nagasaki, quando <br />
loro erano ragazzini e noi ancora in fasce. <br />
Anche noi avevamo percepito <br />
alcune di quelle sordide faccende in <span class="caps">TV</span>, <br />
ma, essendo assai più giovani, si era più fortunati <br />
quanto a programmazione, più sintonizzati <br />
con la nuova pletora di farse e commediole <br />
per l’infanzia. Crescemmo formati essenzialmente <br />
dall’influenza d’ironiche descrizioni <br />
della vita della classe media, sapendo a mala pena <br />
delle polemiche che avevano coinvolto, ad esempio, <br />
il rock-and-roll; quando raggiungemmo il liceo, <br />
tendevamo a crederci pronti a trionfare per puro candore, <br />
e ogni cosa intorno sembrava&nbsp;confermarlo.    </p>

<p>Aristotele dice che i giovani s’ingannano <br />
credendo che l’amicizia non si basi <br />
su un istinto egoistico, e che in verità <br />
ogni relazione degna di questo nobile nome <br />
è anche un investimento che serve a favorire <br />
concreti scambi di reciproca utilità. <br />
Sono più che disposto a sottoscrivere <br />
ciò che lo stesso vecchio <em>Ipse</em> al riguardo <em>dixit</em> <br />
con tante parole, dato che i miei amici del cuore <br />
ed io, in quei giorni dorati, non sbagliavamo <br />
eleggendoci l’un l’altro come la maggior ricchezza <br />
che avremmo tanto voluto, in mezzo <br />
alla comune caccia al tesoro. Nella nostra <br />
piccola cricca, ognuno aveva trovato <br />
il suo più vero piacere nella conferma, <br />
che ci si dava l’un l’altro, del sospetto <br />
maturato singolarmente in ognuno di noi <br />
negli ultimi anni dell’infanzia, <br />
e nella “fertilizzazione reciproca” <br />
che sapemmo attuare per arricchire le nostre&nbsp;visioni.    </p>

<p>Nonostante i nostri ambienti <br />
fossero in qualche modo diversi, <br />
eravamo arrivati, come segugi, <br />
alla stessa univoca conclusione: un mondo <br />
più giusto avrebbe dovuto essere meritocratico, <br />
con la maggioranza di compagni e adulti <br />
<em>ottusi</em> com’erano, come tanti grumi e occlusioni <br />
da aggirare socialmente in anticipo. <br />
Il sistema educativo riconosceva il diritto al merito <br />
come criterio per l’avanzamento, e in questo senso <br />
sembrava, se non altro, benintenzionato; <br />
eppure non offriva un séguito in quella direzione, <br />
preferendo prospettare un miglioramento materiale <br />
a coloro che intellettualmente restavano indietro. <br />
Che si trattasse di un difetto fatale <br />
che infine avrebbe precipitato il mondo nell’inferno, <br />
andava oltre l’immaginazione nostra e di quasi tutti, <br />
a quel tempo; i <a class="footnoteReference" id="fnref-i-limiti" href="#fn-i-limiti">“limiti dello sviluppo”</a> <br />
erano proprio carini, ma non c’era un fottuto modo <br />
per evitarli, mentre niente nel mondo <br />
diventava più tedioso o faticoso per lo spirito <br />
del bigotto schiamazzo dei vitelli grassi al&nbsp;macello.     </p>

<p>Tom, Fred, Kerry e Scott erano <br />
– lo dico a costo di sembrare odioso <br />
a chi non abbia provato un sentimento simile – <br />
dei compagni, che alla mia vita adulta <br />
diedero una ragione per vivere oltre i confini <br />
di ciò che altro non è se non meglio che niente. <br />
Grazie a loro, ho scoperto il significato pratico <br />
della vera nobiltà del carattere; dell’abbandono <br />
del banale, ottuso arrancare per il margine, <br />
la danza sul filo del rasoio del pensiero <br />
logico-simbolico d’avanguardia; <br />
del sublime sovrasessuale di talune donne; <br />
di una vigile responsabilità sociale. <br />
Cose trascurabili, niente di più (o di meno) <br />
del manifestarsi di ciò che senza esagerare <br />
può essere detto il divino nell’uomo, <br />
il cloruro di sodio d’ogni sensibilità terra&nbsp;terra.    </p>

<div class="footnotes">
<hr />
<ol>
<li id="fn-i-limiti">
<p>Club di Roma, 1972&nbsp;<a href="#fnref-i-limiti" class="footnoteBackLink" title="Jump back to footnote 1 in the text.">&#8617;</a></p>
</li>
</ol>
</div>


</div>




<div id="next">
  <h3><a href="4">Canto&nbsp;<span class="caps">IV</span> ›</a></h3>
</div>






    <script type="text/javascript" src="http://ajax.googleapis.com/ajax/libs/jquery/1.4.1/jquery.min.js"></script>
    <script type="text/javascript" src="/media/scripts/default.js"></script>

    
    <script src="http://www.google-analytics.com/urchin.js" type="text/javascript"></script>
    <script type="text/javascript">_uacct = "UA-1809956-2"; urchinTracker();</script>
    

    

  </body>

</html>
