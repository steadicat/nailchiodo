<!DOCTYPE html>
<html>
  <head>
    <title>Nail Chiodo: Canto VII
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">

    <li><a href="prologue">Prologo</a></li>

    <li><a href="1">Canto&nbsp;I</a></li>

    <li><a href="2">Canto&nbsp;<span class="caps">II</span></a></li>

    <li><a href="3">Canto&nbsp;<span class="caps">III</span></a></li>

    <li><a href="4">Canto&nbsp;<span class="caps">IV</span></a></li>

    <li><a href="5">Canto&nbsp;V</a></li>

    <li><a href="6">Canto&nbsp;<span class="caps">VI</span></a></li>

    <li class="current"><a href="7">Canto&nbsp;<span class="caps">VII</span></a></li>

    <li><a href="8">Canto&nbsp;<span class="caps">VIII</span></a></li>

    <li><a href="9">Canto&nbsp;<span class="caps">IX</span></a></li>

    <li><a href="envoi"><em>Envoi</em></a></li>

  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto&nbsp;<span class="caps">VII</span></a> (<abbr title="en">English</abbr>)</div>


<div id="text">


<h1>Canto&nbsp;<span class="caps">VII</span></h1>



<p>“&#8230; L’animale che potrebbe somigliarmi di più <br />
è la spugna, perché qualsiasi cosa possa aver fatto <br />
o non fatto nel corso della vita, ho assorbito <br />
fino all’ultima goccia ogni apparente forma <br />
di conoscenza che inondò la mia esistenza. <br />
La filosofia mi prese e mi tenne in suo potere, <br />
le prodigiose correnti del vecchio e nuovo pensiero <br />
audacemente mi portarono di qua e di là <br />
nella biblioteca. Se si eccettua la proctologia, <br />
che non fece mai per me, ho letto <br />
intorno a ogni curioso argomento <br />
in cui mi sono imbattuto, attento <br />
a colmare le lacune della mia formazione <br />
e i punti deboli della mia visione del mondo. <br />
Tuttavia, quante più tessere inserivo, <br />
tanto più non riuscivo a credere <br />
che si possa essere così spaventosamente ignoranti, <br />
soprattutto se si sa <em>come</em> ma non <em>cosa</em>&nbsp;leggere.    </p>

<p>Mi sono sempre sentito simile a un perdente, <br />
e la poesia è il più frainteso di tutti i generi letterari: <br />
per farne la conoscenza, sembra <br />
che si debba aver frequentato un’accademia gesuitica <br />
o essersi uniti a qualche setta d’iniziati, <br />
perché le buone parole non sono adatte a esser imparate <br />
a pappagallo, tra autorevoli campanelle di scuola; <br />
entrare nella grande poesia è entrare in un dominio <br />
da cui infine si esce più fedeli a sé stessi. Inoltre, <br />
la poesia tiene in vita la proclamante voce <br />
anche quando sembra che non ci sia più niente <br />
da proclamare. Perciò i sedicenti intenditori <br />
e i presunti intellettuali – che essenzialmente <br />
non la conoscono – sono inutili anche quando <br />
si tratta di leggere la Bibbia intelligentemente: <br />
poiché altro non fanno, dopo tutto, <br />
che rifiutare la stessa pseudo-letterale <br />
interpretazione delle figure del discorso <br />
che ha indotto i rozzi letteralisti a dare i numeri. <br />
Ne consegue inevitabilmente che, <br />
per interpretare come si deve le antiche profezie, <br />
o semplicemente per non esserne <em>ingannati</em>, <br />
occorre aver letto versi&nbsp;moderni.    </p>

<p>Aver avuto la fortuna di leggere poesie, <br />
e capirne il senso profondo, è in ogni caso <br />
un bel vantaggio. Si sarebbe anche potuto <br />
sguainare la penna e scriverne qualcuna da giovani, <br />
o di quando in quando provarsi in qualche imitazione, <br />
senza dover chiamare un’ambulanza. <br />
Ma pensare di fare dello scriverle un’occupazione <br />
<em>da adulti</em> – se si è avuta scelta al riguardo – <br />
è una pericolosa illusione, che indurrebbe <br />
a invocare senza indugio la camicia di forza. <br />
Il lamento dei menestrelli medievali, <br />
<em>carmina non dant panem</em>, è ancora attuale, <br />
e c’è per questo un segreto&nbsp;motivo.    </p>

<p>Devo ancora incontrare qualcuno che non lo sappia: <br />
vivere di poesia è praticamente impossibile, <br />
e questo rivela quale sia il posto dell’arte <br />
nella cultura e nella società. Professioni <br />
che godono di così cattiva fama <br />
sono tabù per la gente. Quella del bardo è malvista, <br />
anche perché incomparabilmente difficile <br />
per il cuore e la mente di quanti la praticano, <br />
il tasso di suicidio e l’aspettativa di vita dei quali <br />
sono rispettivamente più alto e più basso <br />
di quelli di chi fa un altro lavoro intellettuale. <br />
Il dizionario – per definizione, la “Bibbia dei poeti” – <br />
è, in questo senso, il più pericoloso fra tutti i libri <br />
che stanno in giro, primato che potrebbe passare <br />
per divertente, dato che il vocabolario <br />
è uno dei libri più ubiquitari, che tende a favorire <br />
felici espressioni verbali, dalle numerose e svariate <br />
applicazioni, e ne fanno regolarmente uso <br />
persino i bambini delle elementari. <br />
Ma il lavoro del poeta, se lui-lei non è un semplice ubriacone, <br />
è di battersi <em>contro</em> il fascino delle parole <br />
per lacerare la stoffa della rappresentazione <br />
che esse incessantemente tessono, e ritrovare in soffitta <br />
indizi dell’originario Mistero celato dalla&nbsp;tessitura.    </p>

<p>È ora di parlare della mia limitata esperienza <br />
del regno dei profondi misteri, avvicinandoci <br />
a strane, quasi imbarazzanti parti della mia storia. <br />
Ci sono state diverse visioni straordinarie, <br />
e di due tipi. Facevano parte del primo <br />
quelle che si potrebbero chiamare “visioni <br />
parallattiche”: proiezioni della coscienza <br />
fuori del corpo e, per trasposizione, nella mente <br />
di persone che mi stavano di fronte, <br />
i cui pensieri potevo leggere chiaramente, <br />
o – come le circostanze m’inducevano a credere – <br />
erano tali da essere tranquillamente presumibili. <br />
Se enfatizzo l’aspetto empatico del processo, <br />
è perché si tratta del solo elemento comune <br />
di cui dispongo per descrivere l’inizio, <br />
o la catalisi, di ciò che poi sarebbe avvenuto, <br />
e che partecipava ampiamente del&nbsp;divino.    </p>

<p>Immaginate di sentire il costante progredire <br />
del Tempo attraverso ogni singolo atomo ed evento, <br />
senza che casuali distrazioni alterino la sensazione <br />
e riducano in frammenti ciò che inesorabilmente <br />
continua a presentarsi come un intero. In pratica, <br />
immaginate di diventare tangibilmente tutt’uno <br />
con il continuum spazio-temporale, <br />
e che gli indizi dell’immortalità dell’anima <br />
prendano il sopravvento su ogni dubbio <br />
o esitazione, per la forza che lega tra loro <br />
tutti i fenomeni. Quando l’estatica passeggiata <br />
dell’anima (o dello spirito, o della mente, <br />
ché distinguerli è proprio irritante) <br />
finì, per un colpo di timone, ti restò <br />
l’indelebile impressione che ogni cosa <br />
che accadeva fosse inevitabile, preordinata <br />
nei minimi dettagli, e che inevitabilmente <br />
una quantità equivalente di acume critico <br />
fosse prerogativa di ben pochi uomini e donne; <br />
concetti il cui valore euristico è nullo, e che pure <br />
di per sé rappresentano una bella&nbsp;conquista.    </p>

<p>Ma che dire della pena, del dolore, della perdita, <br />
e di tutta quella congrega di dèmoni che fomenta <br />
quanto c’è di più esecrabile tra noi? I <em>satori</em> <br />
appena descritti prescindevano dallo scompiglio <br />
che essi creano nelle nostre esistenze, <br />
mentre il vero tormento di cui sono autori <br />
ha a che fare con il secondo tipo di apparizioni <br />
con cui ho fatto i conti, che sono anche il motivo <br />
per cui mi sono imbarcato in questa descrizione <br />
della mia deontologia poetica, al cui centro <br />
c’è un votivo impulso a&nbsp;testimoniare&#8230;”     </p>


</div>




<div id="next">
  <h3><a href="8">Canto&nbsp;<span class="caps">VIII</span> ›</a></h3>
</div>

    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
