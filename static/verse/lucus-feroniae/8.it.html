<!DOCTYPE html>
<html>
  <head>
    <title>Nail Chiodo: Canto VIII
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='//fonts.googleapis.com/css?family=Mate:400italic,400|Mate+SC' rel='stylesheet' type='text/css'>
    <link rel="stylesheet" media="screen,projection,print" href="/media/styles/semantic.css" />

  </head>

  <body class="poem internal available-en original-en available-it" >

    <ul id="languages">

      <li id="en"><a href="?lang=en">English</a></li>

      <li id="it" class="current"><a href="?lang=it">Italiano</a></li>

      <li id="fr"><a href="?lang=fr">Français</a></li>

    </ul>



<ul id="breadcrumbs">
  <li><a href="/">Nail Chiodo</a></li>

<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">

    <li><a href="prologue">Prologo</a></li>

    <li><a href="1">Canto&nbsp;I</a></li>

    <li><a href="2">Canto&nbsp;<span class="caps">II</span></a></li>

    <li><a href="3">Canto&nbsp;<span class="caps">III</span></a></li>

    <li><a href="4">Canto&nbsp;<span class="caps">IV</span></a></li>

    <li><a href="5">Canto&nbsp;V</a></li>

    <li><a href="6">Canto&nbsp;<span class="caps">VI</span></a></li>

    <li><a href="7">Canto&nbsp;<span class="caps">VII</span></a></li>

    <li class="current"><a href="8">Canto&nbsp;<span class="caps">VIII</span></a></li>

    <li><a href="9">Canto&nbsp;<span class="caps">IX</span></a></li>

    <li><a href="envoi"><em>Envoi</em></a></li>

  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto&nbsp;<span class="caps">VIII</span></a> (<abbr title="en">English</abbr>)</div>


<div id="text">


<h1>Canto&nbsp;<span class="caps">VIII</span></h1>



<p>“&#8230; Una volta, con mia meraviglia, vidi uscire <br />
dal corpo d’una donna che condivideva il mio letto <br />
un dèmone che non poté sopportare la risoluta <br />
pazienza e gentilezza con cui stavo affrontando <br />
il cronico stato di collera in cui l’avevo trovata. <br />
Sono restio a pensare che fosse una cecità mentale <br />
a impedirle di accorgersi della chimera <br />
provvista di corna che le sfuggiva dal petto: <br />
nessuna macchina fotografica avrebbe potuto <br />
registrare l’immagine che io riconobbi <br />
come incarnazione della rabbia, e anch’io, <br />
a dir poco, stentai a credere al mostro <br />
che senza volere avevo esorcizzato; eppure è certo <br />
– com’è certo che le sfuggì un gran sospiro di sollievo – <br />
che almeno io ne vidi chiaramente il&nbsp;perché!     </p>

<p>In un’altra occasione, una personificazione dell’accidia, <br />
più orrenda di quella che avrebbe potuto concepire <br />
la più sfrenata immaginazione, apparve innanzi a me <br />
come su un palcoscenico, per mio privato scrutinio <br />
e con mia assoluta sorpresa: una vecchiaccia <br />
dalla mascella quadrata, cenciosa, scarmigliata, <br />
un autentico ritratto di Acedia nelle dimore infernali; <br />
gibbosamente sedeva su uno sgabello, <br />
sbraitando e lamentando una debolezza cronica, <br />
e ripetendo senza posa il suo eterno rifiuto <br />
a fare alcunché, e persino a muoversi. <br />
L’impresario senza volto che aveva allestito lo spettacolo <br />
doveva aver stabilito che non avrei negato <br />
né messo in dubbio la realtà della mia visione, <br />
poiché d’improvviso verdi fasci di luce <br />
guizzarono fuori dai miei occhi e andarono a finire <br />
proprio su quella penosa figura, cosicché potesse restare <br />
conficcata nella mia coscienza per il resto dei&nbsp;giorni.     </p>

<p>Quella deità – o comunque vogliate chiamare <br />
la soverchiante entità che nel cervello <br />
presiede a siffatte attività paranormali – <br />
fa della responsabilità morale un marchio d’identità. <br />
Fu Cristo in persona, secondo Swedenborg, <br />
a dirgli di star lontano dal <em>buffet</em> e d’inaugurare <br />
la sua stagione di profezie innumerevoli. <br />
Anche se la mia credibilità verrà messa in dubbio <br />
dagli atei che finora mi hanno ascoltato, <br />
forse anch’io devo sostenere d’aver visto <br />
Nostro Signore, sia pure di profilo e controluce. <br />
Alto, dritto, sottile, naso adunco e lungo mantello, <br />
Egli additava un segno rotondo – al suolo, <br />
accanto ai Suoi piedi – (non diverso da quei punti <br />
di San Pietro ove le colonnate di Bernini <br />
s’irradiano e congiungono) mentre giungevano a me, <br />
come telepaticamente, queste parole: <br />
«Questo è il luogo da cui sembra triste ogni cosa». <br />
La mia prima, istintiva reazione <br />
fu quella d’indietreggiare, allontanarmi <br />
dal centro nervoso di quella tristezza; <br />
in un attimo fui di nuovo nella mia stanza, <br />
al sicuro, e solo, se si eccettua la pulce <br />
che mi era stata messa&nbsp;nell’orecchio.    </p>

<p>C’era nell’aspetto dell’Ombra qualcosa d’incomparabile <br />
che m’indusse a credere che proprio Lui avevo veduto, <br />
così com’era dotata di un’autorità senza pari la frase proferita; <br />
il tratto aquilino mi fece tornare in mente <br />
il progenitore di tutti i poeti visionari, <br />
ma nel mio cuore non trovai un solo motivo <br />
per dubitare che si trattasse di Cristo. <br />
Analogamente, quando infine diedi una svolta <br />
alla mia vita, e tornai sui miei passi <br />
verso quel polo dello sgomento, scoprii <br />
che mi si era rivelato né più né meno <br />
che il genere umano era incagliato, per così dire <br />
morto stecchito, e io ero l’unico testimone vivente <br />
della funesta fine della sua storia; in quell’occasione, <br />
era Suo il corpo che tenni tra le&nbsp;braccia.    </p>

<p>Ancora un episodio, e avrò completato <br />
il mio inventario dell’aldilà così com’è adesso: <br />
una volta, trovandomi a raccogliere i cocci <br />
dell’ennesima speranza andata in frantumi, <br />
percepii la pittura di Van Gogh come mai prima d’allora <br />
e come mai più; la compassione ivi criptata <br />
mi fece trasalire e intuire, per un istante, <br />
quel che secondo me chiunque potrebbe vedere <br />
quando infine incontrasse il suo Creatore. <br />
Può sembrare tempesta in un bicchiere d’acqua, <br />
se paragonato ai venerabili archetipi di questa storia, <br />
poiché non riguarda che una sola comparsa, <br />
che si trovò per pochi attimi sotto i riflettori; <br />
eppure, la fugace apparizione bastò a confermarmi <br />
talune fondamentali convinzioni riguardo alla mia psiche. <br />
La figura – solitaria e senza altre costrizioni <br />
che una veste bianca e una maschera da tragedia greca – <br />
sta innanzi, improvvisa, da dietro una mutevole cortina <br />
di nuvole, precisamente cumuli; ne esce un inaudito grido <br />
(di cui afferro quel che sembra solo l’inizio) <br />
che va ben oltre ciò che orecchie d’uomo possono sentire. <br />
Oltre i limiti delle prospettive terrene per tono e volume <br />
del suono, trasforma ogni struttura corporea in friabile, <br />
del tutto dissolubile sostanza, annientata <br />
in fulminei secondi dal furioso vento da lui generato, <br />
mentre la mente intuisce tutto l’orrore e l’agonia <br />
di cui è stracolmo. L’abominio che è stato represso <br />
sin dall’immemorabile origine del sentimento morale <br />
investe in egual misura tutti coloro che gli stan dinanzi, <br />
riducendoli a mucchietti di ricotta prima che possano <br />
cadere in ginocchio. Se ho ragione, le previsioni <br />
non sono proprio floride; ma per tutti coloro <br />
a cui l’ostentazione procurò disgusto, <br />
l’unica consolazione sarà che la voce <em>è Giusta</em>.    </p>

<p>Eilà? Scotty? Mi&nbsp;ascolti?!”    </p>


</div>




<div id="next">
  <h3><a href="9">Canto&nbsp;<span class="caps">IX</span> ›</a></h3>
</div>

    <script src="http://ajax.googleapis.com/ajax/libs/jquery/2.1.4/jquery.min.js"></script>
    <script src="/media/scripts/default.js"></script>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-1809956-2', 'auto');
      ga('send', 'pageview');

    </script>
  </body>

</html>
