
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en">
  <head>

    <meta http-equiv="Content-Type" content="text/html; charset=utf-8" />

    <title>Nail Chiodo: Canto II
 (Lucus Feroniae)</title>

    <meta name="keywords" content="poetry poesia poems translations criticism verse poeta poet italian literature free reading online read english italian italiano letteratura" />

    <link href='http://fonts.googleapis.com/css?family=Alegreya:400italic,400|Alegreya+SC' rel='stylesheet' type='text/css'>
    <link rel="stylesheet" type="text/css" href="http://yui.yahooapis.com/2.6.0/build/reset/reset-min.css" />
    <link rel="stylesheet" type="text/css" media="screen,projection,print" href="/media/styles/semantic.css" />
    <link rel="stylesheet" type="text/css" media="print" href="/media/styles/print.css" />

  </head>

  <body class="poem internal available-en original-en available-it" >

    <ul id="languages">
      
      <li id="en"><a href="?lang=en">English</a></li>
      
      <li id="it" class="current"><a href="?lang=it">Italiano</a></li>
      
      <li id="fr"><a href="?lang=fr">Français</a></li>
      
    </ul>

    

<ul id="breadcrumbs">
  <li><a href="/">Nail Chiodo</a></li>
  
<li><a href="/verse/">Poesia</a></li>
<li><a href="/verse/lucus-feroniae/"><p>Lucus&nbsp;Feroniae</p>
</a></li>
<li>
  <ul class="poems">
    
    <li><a href="prologue">Prologo</a></li>
    
    <li><a href="1">Canto&nbsp;I</a></li>
    
    <li class="current"><a href="2">Canto&nbsp;<span class="caps">II</span></a></li>
    
    <li><a href="3">Canto&nbsp;<span class="caps">III</span></a></li>
    
    <li><a href="4">Canto&nbsp;<span class="caps">IV</span></a></li>
    
    <li><a href="5">Canto&nbsp;V</a></li>
    
    <li><a href="6">Canto&nbsp;<span class="caps">VI</span></a></li>
    
    <li><a href="7">Canto&nbsp;<span class="caps">VII</span></a></li>
    
    <li><a href="8">Canto&nbsp;<span class="caps">VIII</span></a></li>
    
    <li><a href="9">Canto&nbsp;<span class="caps">IX</span></a></li>
    
    <li><a href="envoi"><em>Envoi</em></a></li>
    
  </ul>
</li>

</ul>





<h2 class="book"><a href="/verse/lucus-feroniae/">Lucus&nbsp;Feroniae</a></h2>


<!-- Original version -->
<div class="translation">traduzione da <a href="?lang=en">Canto&nbsp;<span class="caps">II</span></a> (<abbr title="en">English</abbr>)</div>


<div id="text">


<h1>Canto&nbsp;<span class="caps">II</span></h1>



<p>Umanità e Natura sono ai ferri corti, <br />
né l’una né l’altra saranno più le stesse. <br />
Col senno di poi, si fa evidente <br />
che finora entrambe non han fatto che “scherzare”, <br />
dato che anche la più miope delle preveggenze <br />
c’induce a prevedere una serie completa <br />
di eventi prometeici, atti a sconvolgere <br />
i più profondi aspetti della razza e del suo ambiente. <br />
Quanto siamo lontani, invero, dall’esigenza (volendo <br />
una forma sempre meno onerosa di sopravvivenza terrestre) <br />
d’una grande fusione genetica tra animale e vegetale, <br />
una sorta di “ometto verde” prodotto in laboratorio, <br />
in prodigiosa provetta – sebbene dapprima cautamente, <br />
per ragioni etiche –, una chimera in grado di convertire <br />
la luce in qualcosa che per lei sia, almeno in parte, <br />
commestibile? Se Maometto non andrà su Marte, <br />
non andrà forse Marte da Maometto? <br />
Non sarebbe una papa <em>verde</em> più credibile, quando <br />
dal davanzale della sua finestra implora la pace? <br />
E se ebraica la corolla, e Gentile tutt’al più il pistillo, <br />
non vorrà Dio conservare la sua prediletta&nbsp;verza?     </p>

<p>Non conviene a chi è privo di distintiva uniforme <br />
ficcare il naso nelle tasche altrui e dire dove si trovi <br />
l’altrui profitto—questo spetta al paradiso; <br />
a noi tocca fare due cose in una, che fan l’Arte <br />
resistente alla tirannia della Natura <br />
senza che soccomba all’Uomo; <br />
benché nessuno abbia mai fatto dei <em>soldi</em> <br />
a un festival, ognuno ha sempre prodigato <br />
generosamente il suo&nbsp;talento.     </p>

<p>L’autore non ha mai dubitato <br />
che la penna sia più forte della spada, <br />
benché debba ancora trovare le giuste parole <br />
per dire la carne trita che allegramente <br />
avrebbe fatto di tutti coloro che nella sua vita <br />
cocciutamente si misero di mezzo <br />
(dato che le lame d’<em>erba</em>, al paragone, si direbbero <br />
più adatte agli stronzi). Ma i fiumi d’inchiostro <br />
usciti dalle nostre penne non hanno impedito <br />
che si versasse un oceano di sangue, <br />
e far professione di modestia è indubbiamente opportuno: <br />
venimmo, vedemmo, tentammo con tutta la nostra arte <br />
di conquistare i cuori altrui; immensa la speranza, <br />
mediocre l’esito. Il senso di fallimento che così ci spetta <br />
giunge alfine senza alcuna sorpresa a quelli tra noi <br />
che han lasciato inchinarsi alla stupidità l’intelligenza, <br />
non per mancanza di talento o di migliori argomenti <br />
e neppure della <em>chance</em> di esibirli in parlamento, ma <br />
semplicemente per riguardo all’assoluta sua&nbsp;infinitezza.     </p>

<p>Chi finisce in mezzo a uno sciame di locuste <br />
non dovrebbe tentare di metterle a fuoco, <br />
se non vuol cadere come foglia <br />
in uno stato d’ipnosi che distrugga lo spirito <br />
più di quanto esse distruggano i raccolti. <br />
E questo vale per le umane grucce, sebbene <br />
anche tra coloro che lo sanno ci sia disaccordo al riguardo: <br />
quel che per l’uno si fa gamba, per l’altro resta stampella. <br />
C’è chi pretende che non ce ne sia alcuna, mentre altri <br />
sostengono che non ci sia nient’altro. Tra questi due <br />
estremi, la consuetudine di chi, per celare l’orrore, <br />
prova a munire di paraocchi i suoi&nbsp;passi.     </p>

<p>Ci si potrebbe giustamente stupire <br />
di quale onore possa esserci in tanto sinistra storia. <br />
Che si sia vissuti per raccontarla, <br />
appare – secondo la sua stessa versione – <br />
proprio irrilevante; persino una memoria da elefante <br />
non potrebbe che riportarci in questa valle, <br />
per quanto tutt’intorno sia intricata e sconnessa la via. <br />
Ah, ci fosse un solo tratto pulito <br />
in questo morente suolo del mondo su cui si&nbsp;muore!    </p>

<p>Lo sregolamento dei sensi, dopo che c’è stata <br />
(se mai c’è stata) una fase sistematica, <br />
diventa una quotidiana collera semiautomatica, <br />
tendente più all’abbronzato che al livido. <br />
Un orecchio interno attento al minimo pensiero <br />
è tutto quel che occorre, il più delle volte, <br />
per scorgere senza indugio la dubbia pretesa <br />
che dall’inferno del desiderio potrebbe introdursi, <br />
e rigettarla alla terrena melma <br />
ove può esser certa di trovare il paradiso in&nbsp;pena.    </p>

<p>Dunque il vero artista può godere di qualche pace mentale, <br />
con il non trascurabile conforto di una metafora antropologica: <br />
<a class="footnoteReference" id="fnref-levi-strauss" href="#fn-levi-strauss">nessuna comunità umana che abbia annoverato <br />
più di <em>cinquecento</em> membri poté evitare di spaccarsi in due.</a> <br />
Ecco un numero che si può capire, pur essendo esclusi <br />
dalle liste di “Fortune” o di “Forbes”, un limite <br />
per la quantità di persone con cui è lecito sperare <br />
di condividere la stessa opinione, con tutto il rispetto <br />
per i «ventimila amici intimi» del Presidente Ford. <br />
Questo tetto di vetro, né troppo basso né troppo alto, <br />
può essere – a edificio finito – l’unica cosa infrangibile <br />
che resti, capace di tener lontane le orde <br />
dal <em>sancta sanctorum</em> delle nostre personali vite. <br />
Pur senza dirci misantropi o mentire, possiamo <br />
stabilire i termini e piantare qualche paletto <br />
in onore di quell’altra antica deità romana <br />
– il dio Terminus, custode d’ogni vera affinità –, <br />
per segnare i confini del nostro dominio privato <br />
nello spirito—una più appropriata proprietà, <br />
protetta dalla disarmante ruberìa di senso <br />
che continua e continua,&nbsp;inarrestata.    </p>

<div class="footnotes">
<hr />
<ol>
<li id="fn-levi-strauss">
<p>Claude Lévi-Strauss.&nbsp;<a href="#fnref-levi-strauss" class="footnoteBackLink" title="Jump back to footnote 1 in the text.">&#8617;</a></p>
</li>
</ol>
</div>


</div>




<div id="next">
  <h3><a href="3">Canto&nbsp;<span class="caps">III</span> ›</a></h3>
</div>






    <script type="text/javascript" src="http://ajax.googleapis.com/ajax/libs/jquery/1.4.1/jquery.min.js"></script>
    <script type="text/javascript" src="/media/scripts/default.js"></script>

    
    <script src="http://www.google-analytics.com/urchin.js" type="text/javascript"></script>
    <script type="text/javascript">_uacct = "UA-1809956-2"; urchinTracker();</script>
    

    

  </body>

</html>
